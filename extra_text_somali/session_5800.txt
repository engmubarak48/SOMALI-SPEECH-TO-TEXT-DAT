##Ayuu daaca goodlaha
##Guulaamo kiciyoo
##Geeribuu ku yidhi tali
##Waxay tidhi dadku ha gudo
##Golxobkana u diro sahan
##Dadka gees biciid dheer
##Guubaabo ugu lali
##Gurgurshaaga loo yeedh
##Lagu giiji caynkii
##Guryo samo allahayow
##Ku dareeryey geelii
##Luuqduu ku garan jirey
##Gosha lagu hayaanshee
##Goonbaarta wadatiyo
##Guuguuda hugunkiyo
##Goofaadhtankii yaab
##Codka gaban ka xoorka ah
##Hadba soo gadaal eeg
##Beeshu waa gawaan raac
##Dayax rogey gadaafaha
##Gudcurkiina sii baah
##La is waa go'doonkii
##Gelliyada dugaaga leh
##Hadba goosan lagu dhaaf
##Hadba guura raacii
##Laba guuto loo reeb
##Gamas iyo warmaa raran
##Halkan gaban yar baa qalan
##Halkan geesi baa yaal
##Halkan gaari baa wadhan
##Halkan waxa ku gawracan
##Guurtidii xulka ahayd
##Dhankan culimo gaariyo
##Gadh-cas iyo wadaad iyo
##Golfof iyo raq baa quban
##Gaadiidku waa naxash
##Gadh hayuuna waa mawd
##Waxa geeddi lagu degey
##Godadkiyo xabaalaha
##Dhulka hoose loo guur.
##Waxa la yidhi duq guunoo
##Golxoshoo idlaadoo
##Lafta dheeri godatoo
##Gaabshey oo cuslaadaa
##Guudadley ku soo baxay
##Mayracaysa galab adhi.
##Gooli baadhka sheekada
##Haasaawe goo goo
##Hadalkii gar adag iyo
##Gendel iyo alool saar
##Hadba garagar oodee
##Hadba gooddi kala bixi
##Galka ulo ku baadh baadh
##Goobyaalka inantii
##Garan weydey baanuhu
##Geesuu u dhacayoo
##Waxay tidhi geddaa hadal
##Aan is guursannuu yidhi
##Alla yay gujay tidhi
##Kol hadduu gedmado hadal
##Goobta waan ka dheelmaa
##Ayay gololadii tidhi"
##Wuxuu yidhi god bay hadhay
##Waxay tidhi Gadh Cawsow
##Adhigaa galbanayee
##Aan gadaal u soo rogo"
##Isna yidhi ka gaadhsii
##Guusha maanta kuu dagan
##God-dalooladiisiyo
##Guga faraqa haystiyo
##Gedihiisa qari yidhi
##Ganbaraashka sii luud
##Gumar buu ka jaray qodax
##Geed kaluu ku soo mudey
##Gabbashada ku soo noqoy
##Ku soo laabey goobtii
##Gabadhiina ugu timi.
##Gol castii dhacaysuu
##Go'a sare hagoogtiyo
##Gacantiisa ka hadhsaday
##Wuxu yidhi "galoolkaas
##Maxaa gaari dumareey
##Gunta hoose kaga mudan?
##Ma gammuun ku jabay baa?
##Ma fallaadh ku ganan baa?
##Ma gafuudh maxaadh baa?
##Ma atoor gadoodaa
##Geesihii mid kaga tegey?
##Geedka wey u jeedaa
##Waxa gaar u raacee
##Guur-doonku sheegee
##Gunta hoose kaga mudan
##Indhaheedu gabadhii
##Markay gaadhi waayeen
##Waxay tidhi inoo gee
##Runta aynu gunudnee.
##Fadalkaa la wada gurey
##Garo oo barbaarkii
##Gebgebtiyo is waalkii
##Wuxuu guudka kaga dhacay
##Hal fadhida gelgelin
##Sow ka sokaysa geedkii
##Qosol guuli keentay
##Hayn weydey gabadhii
##Isaguna gilgilashada
##Gebi dhaca is yidhi toos
##Misna gudub u soo ciir
##Gabaxdii is qaban waa
##Gadhka ciidda kula duul
##Show illayn gardaadkiyo
##Garab iyo shanshaa jaban
##Jaljalleecday gegiduu
##Ku burburay geyaankeed
##Laye Guud-haldhaaley
##Garangarisay laafyaha
##Isna gocasho sii dhawr
##Baalal goof ku yaalliyo
##Indha gudhay ka daba tuur
##Dabadeed galgalashada
##La gurguurey boodhkii
##Gawdiidsey meeshuu
##Salka dhigey go'doonkii
##Ku wadh wadhay gabaahiir
##Waxa hodey garaaraha
##Golxadiyo cabaadhyaha
##Goobtaasi hadal ma leh
##Goolkaasi dhalan waa
##Guurkaasi beenow
##Gabow baa da' mehersaday
##Gurey baan xusuustee
##Gobor iyo turxaan iyo
##Ninku gaatir badanaa
##Qudhun buu far geliyaa
##Marka gacal la yaabuu
##Guudkiisa mariyaa
##Gaarriyow ma naagtii
##Loo maydhay gacantiyo
##Gambadii la sheegiyo
##Gabaygii la tiriyaa!!!
##Gol jannaan ka shaxayee
##Goormaan dawaafkii
##Tegey webi Gannaaniyo
##Gabbala dusheenna ah?
##Waxba yaan ku raad gadan
##Nabarrada I gubayee
##Gorof legedka hoosiyo
##Gunta aan u soo dego
##Xaajadu galoof iyo
##Nin gawaan ordaayoo
##Cidla' gelelefaayoo
##Gariyaad jafaayoo
##Garab maray abbaartoo
##Iska gola ka fuuliyo
##Garo iyo jacayl iyo
##Gorgor iy ri maahee
##Murti gooli baadhiyo
##Gibil saran weeyaan
##Gudban iyo shax weeyaan
##Gunaad biiray weeyoo
##Gumac lala dhacaayoo
##Umal gaaxdey weeyaan
##Gubashiyo ladh weeyaan
##Gocashiyo dan weeyaan
##Gabay iy xil weeyaan
##Bahal loo gabbanayoo
##Nin geddiis yaqaannaa
##U gurguuraanaayoo
##Gaadaayo weeyaan
##Xasan Ganey tummaatida
##Ummaddana gudddonsii
##Gocorkana ku naafee
##Gunta taabey eelkii
##Maansada gef kuma jiro
##Hasha Gorey siddeedaba
##Waxa loo gayaxa maray
##Inay Geeska deeqdoo
##Saameesho gaawaha
