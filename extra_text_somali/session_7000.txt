##Bidhaan had-hadowga
##Hiwaali hahoodka
##Jibaanjib hunnuunnu
##Huraalka hiraalka
##Hambaaber mardaali
##Hadeedab mardaadi
##Kallaal himbiriirsi
##Hawaawir hayaayir
##Sadaad herimooya
##Hunnnuushle hannaashle
##Sareedo hamboori
##Hankooble hayooshe
##Falaad habbabbaale
##Hanquusle halowle
##Garaad himhimowle
##Hayaayub xumaanta
##Humbaalle dhaqaaqa
##Hallaallimo soofka
##Hallaasiga sheelka
##Harawsiga qaawan
##Hiliiliqa jeexa
##Higiishis boqoolka
##Galbeed hiyi raaca
##Maraykan ku hiilka
##Shirqool la hadaafka
##Habheeb alalaaska
##Hinraag qayayaabka
##Haraaryada neefta
##Hantaatac ergeynta
##Hagaas caga jiidka
##Walaaac haghagoodka
##Tawaawac higgoodka
##Hamuun taltalawga
##Calaacal hungowga
##Heshiis macaluulka
##Hunfey salsalaaxa
##Hinfaal wax u sheegga
##Wasiiro habaynta
##Hoggaanno samaynta
##Hadhuubada daatay
##Hareero ka leefka
##Jalbeebta hal leyda
##Rogaal halalleyda
##Hamaal shaqalkeeda
##Higgaadda shanlleyda
##Halkaan ka abbaaray
##Hadhauudhku Carraale
##Huftoo hufmi waaye
##Maxaad kala haadin?
##Intaas haqab beelka
##Hadhoodho horteed dheh
##Hal baase xasuus ah
##Nin tiisa u heellan
##Haddaan taladayda
##Hayaankiyo beesha
##Hoggaami idhaahdo
##In taydi haallawday
##Annaa huba taase
##Hadhow iyo fullan
##Waxaanan huraynin
##Inaan hadda yeelo
##Ayaa ka hagaagsan
##Qabiil ku hadaaqa
##Hobsheyntiyo faanka
##Masayrkiyo haybta
##Hinaase la boodka
##Holayntiyo maagga
##Hirrooda qab dhaafka
##Tollaay hebel meeyey
##Sidii horror waalan
##Hilbaa igu yaalla
##Halgaad kula duulka
##Colaad hurgumootey
##U sii hangagaarka
##Heleysada dhiiggu
##Markuu heleleyda
##Sidii harawaati
##Hamuun tiro ciidda
##Dagaal lagu hoobtay
##Halyey ku idlaaday
##Ka soo hindiwaaska
##Tabaalada huursan
##Hangoollada qaybta
##Fulaa halistiisa
##U sii gacan haadsho
##Halkay godobtaydu
##Ka soo hullanayso
##Ninkay huntutuulka
##Ku soo hullaanayso
##Inaan dib u haybsho
##Hillaabta ka qaado
##Ayaa ka hagaagsan
##Shirqool hadiwaaga
##Hiqlaynta riyaaqa
##Hubsiino la'aanta
##Haloosiga luuqda
##Hawaawi la boodka
##Hanuun la jibboodka
##Dhurwaa halab saarka
##Waraabe u heeska
##Hufnaanta kashayda
##Nin aan hibo saaray
##Xariir ku habsiiyey
##Markuu hal haleelka
##Sidii hurin yey ah
##U soo hal haliilo
##Anoo hadhsan waayey
##I soo hungureeyo
##Inaan hanqalkayga
##Sidii habla weynta
##U soo rogo hoosta
##Inaan af-lahaarka
##Harraati ku diido
##Ayaa ka hagaagsan
##Hanraawe I boobay
##Markuu iga haago
##Inuu hadhadaydu
##Hafeefta xanuunka
##Markay hurgumooto
##Hoosaaso afuufo
##Halbawlaha kayga
##Sidaas kula hoydo
##Nin haad I cunsiiyey
##Inaan horror siiyo
##Ayaa ka hagaagsan
##Hawraar iyo sheeko
##Haween laga reebay
##Beraa habar guurtey
##Hayaan rarygeeda
##Culaab iyo haamo
##Waxay hilif saartay
##Haldhaa kici waayey
##Hiyeeda gadh jiidka
##Markuu hollan waayey
##Ayey hindiskeeda
##Halaanhal ku keentay
##Midaan kolkaa haabka
##Markaa lagu haynin
##Waxay tidhi "Hoogey
##Hayaay Cabdi-Qaadir
##Hareer qabo awrka"
##Markuu hayinkeedu
##Hagaag isu taagey
##Ayey tidhi " haakah"
##Hebloo gabanteed ah
##Hilowna basteeda
##Malaa u han weynna
##Karaamadan hiirta
##Ku soo hormanaysa
##Hilmaanina weydey
##Wadaadka hoggiisa
##Ka soo hangallaystay
##Siduu ugu hiishey
##Ayaa tidhi "hooyo
##Muxuu horta sheekhu
##Inoo yahay haybta"?
##Waxay tidhi "heedhe
##Hibooy ratigeennu
##Markuu hingan waayo
##Ayaan huriwaaga
##Haleel cuskadaaye
##Habeen ma wadaagno
##Haddaan magaciisa
##Dantaydu higgaadin
##Ma soo hadal qaado"
##Ujeediyo haatan
##Nin tiisa u heegan
##Halyeynimadiisa
##Hashiisa ku dheelmay
##Iddiisa ku hoystey
##Inuu hantidayda
##Habaynta xilkayga
##Dhismaa hodankayga
##Hiddaa sharafkayga
##Waxaan nolol haysto
##Horsed ka ahaado
##Ka haayir idhaahdo
##Ayaa ka hagaagsan
##Hashayda nin maalay
##Markuu hordhaceeda
##Habniin kaga daalo
##Inaan hanbadiisa
##Hafriinyaha beenta
##Habeedda qalaysan
##Ku hoorsado weelka
##Gobaad ka hillaabto
##Inaan ku hagoogto
##Ayaa ka hagaagsan
##Anoo qaba hawsha
##Habeen iyo maalin
##Intaas sida heeryo
##Habaaska I fuushan
##Inaan ku hungoobo
##Hulleeka madhnaanta
