##cawa-darantu soo gelin
##maxaa geeddigoodii
##gujis lama filaaniyo
##gal dad-liqa ku noqoteen?
##Hadba ruuxa goolmoon
##raba inad gunnaysaan
##ama guufaf timiriyo
##galley loogu sama-falo
##maxaa geeridiisiyo
##waran iyo gantaal iyo
##gaalleef u siisaan?
##U gurbaynta noloshiyo
##gacan-siinta nabaddiyo
##gudashada sidii roon
##maxaa kaa gabaanadey?
##Afartaas god madaleed
##gola-joog ku naanays
##Gaarriyow ka marag noqo
##ila gudubtay sheekadu
##geba gebana doontee
##bal aan soo gunaanado
##Ninka loo gol leeyahay
##issagaa is-garan kara
##sida goosan weer helay
##igu gaabi tuurtuur
##igu gado sir iyo caad
##halkaad gaadho taagtaa
##Aniguna il-galaclaha
##is-gamaarintaydiyo
##gadh-salaaxa maahdiyo
##gamaï¿½aan hurdo lahayn
##goroddaan lalminayaa
##gabbashiyo ma aha quus
##gar-naqsaan ku jeedaa
##talaan gawda ku hayaa
##Inkastaad gamuurteen
##geedka aan ka beerrahay
##ma qallalin guntaydii
##ganto xidid leh baan ahay
##dab baan soo gadaal-celin
##Gebi-dhaca i haystiyo
##gaalgaalka dheelliga
##ku guddoonsan maayee
##waxaan goobayaa raad
##jidkii guusha aadmiga
##gelbiskiyo mashxaradaha
##gafi maayo hawlaan
##guryo-samo ku tegi karo
##gaobannimo ku hanan karo.
##Guntashada xasuusaha
##gudashada habboonkay
##gabay gabaygan ciil-tira
##u ged-baxa falaadkay
##waxaan geysto magac-dheba
##Aan lahaanno goorteed.
##God Madow   Dib U laabo
##Dumar geesi dhaaxay
##Gooyeen heddiisoo
##Ragna garabsi moodkood
##Ka gaboobi maayee
##Gunburreyda hoosaan
##Gurrac uga jarmaadoo
##Darantiyo gulaankaan
##Gebagebo ku dhaafoo
##Guban xeebaheedaan
##Sii maalin gaaloo
##Qorraxdoo godkeedii
##La gelaysa fooddaa
##Luguhu I gabeenoon
##Socodkii gadaashoo
##Gerriyaad dhexdiisaa
##Gudcur igu ballaadhoo
##Garan waa kaskaygii
##Geesaan u jeedoo
##Gabaddano naf joogtaa
##Gogol doonimaysee
##Dhaxantaan go'aygii
##Garbaha iska saaroo
##Good iyo abeesaa
##Igu soo gurguurtoo
##Gool qawdhamaysaan
##gondaheeda seexdoo
##naftu guure mooyee
##gama yeeliweydoo
##guntigaan adkayston
##marada isku giijoo
##waaygoo duduutaan
##goodiga abbaaroon
##eeyi laga hayaamiyo
##guri madhan is taagoo
##sida goraya cawshoo
##galab hoos u jeeddoo
##gu'barwaaqadiisio
##gaaroodi joogtoo
##baydiri gantaaliii
##geed ugula dhuuntoo
##ku gilgiley falladhoo
##meel halis ah gooyaa
##gucle iga dhammaadoo
##godollaan ordaayon
##sida awr gabrareed
##geeddiga higsanayo
##gobolkaan u jeedaa
##guulluhu I keenoo
##gabayoox duleedkaan
##weheshadey go'aygoo
##anigoo gandoodoo
##is-guhaadinaayaa
##waxaan geystey mooyee
##birta layla gaadoo
##inantaan gardaadsheen
##gaadiid sidiisii
##ku xambaaray guudkaa
##wedka ii guddoontee.
##Godob-reeb ha joogee
##Lay diid garawshoo
##Giddi habar-dugaag baa
##Waydaydu gaadhoo
##Gorgorka iyio haadaa
##Ilmo gabax ka siiyoo
##Garanuugta aydaa
##Geedaha ka soontoo
##Ma hallayn gartaydee
##Gacal baan u waayoo
##Golahay lahayd iyo
##Geedkeeda keenee
##Guddidaan u dhiibee
##Guudkeed xil-saaraa
##I gargaari weydoo
##Gaaliyo Islaamkaan
##Gacan-siin ka waayoo
##God madow dhexdiisaan
##Ku gunaanad seegaa
##Geeraarku joogaa
##Gudgude   Dib U laabo
##Gedgedoonka maankiyo qalbiga, gocasho soo boodka,
##Xaajada garlayliga jartiyo, Gun u saluugayga
##Gibladiyo mashxaraddayda iyo, farax la goohayga
##Gandoodkayga taahayga iyo, goobo xaradhkayga
##Gurmadkiyo haloosiga taxmiyo, guluf alooskayga
##Gama'li'ida reenkayga iyo, jiif galgaladkayga
##Goobyaalka caga-jiidka iyo, Meel-ka-gabargaalka
##Gucla orodka seeraarka iyo, geyllan dirirkayga
##Haddaan geestan eegana cabsida, gaarkay igu raaran
##Gabranaanta qoollaalligiyo, mala gorfayntayda
##Gadoobnaanta yeelkayga iyo, kala gantoobnaanta
##Garab lida soodhkayga iyo, gooninnimadayda
##Goofkiyo xabaalaha shixnadan, godadka buuxbuuxa
##Cagta go'an lugaa iyo gacmaha, gabawar duugoobey
##Naafada garbaha kaashatee, sumucu gaagaabshey
##Geerida shinkeed dhaaftay iyo, Guri dambayskayga
##Goodaadsigaygiyo hiyiga, garar tallawgiisa
##Kol haddaan wadnuhu kuu garrayn, geydha kugu yeedhye
##Garasow anaa kula hadlee, gacalkayow heedhe
##Nafta gororaheediyo haddii, galowda lays taabto
##Geesteyda waafule ninkii, goob ka saahidaye
##Guddoon dhacayna waa doqon ninkii, gaar u faashadaye
##Guri ba'ayna waa cadow ninkii, raarta sii guraye
##Gobannimana waa quus ninkii, gawska dhaafsadaye.
##Ummad geeska loo tumay habeen, gocasho soo jeeddo
##Haddii aan tashiga loo golayn, amase gaashaanka
##Fallaadhiyo gabooyaha haddaan, godobta loo taaban
##Iyadoo gadoodiya hadday, fadal garmaammayso
##Hadba nabar gataatiya hadday, gebi dhac tuuryayso
##Galladdeeda oo dhow hadday, gaadhi kari weydo
##Inta gudashadeed tahay hadday, geysan kari weydo
##Iyadoon garaysnayn haddii, gacantu ay daasho,
##Gamaarshaa ku dhaca amase way, gabax tidhaahdaaye
##Gabbashay liqdaa amase way, gamashi luuddaaye
##Way kala guddaa amase way, kala go'doontaaye
##Ways gawdhisaa amase way, feedha gurantaaye
##Guushay nacdaa amase way, gubasho oydaaye.
