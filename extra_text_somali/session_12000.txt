##Kala maan u kala-nahay.
##Xadhkahaad maleegtiyo
##Sidaan kuugu meel deyey
##Waxay muujinaysaa
##Sida aynu Moogow
##Kala maan u kala-nahay.
##Waxa aan mag iyo qaan
##Gashi magac leh oo jira
##Iyo xoolo kugu maqan
##Isu soo minguurshiyo
##Sida aad u madhan tahay
##Waxay muujinaysa
##Sida aynu Moogow
##Kala maan u kala-nahay.
##Waxan anigu maagiyo
##Waxaad mooye qooqaar
##Ku malaysanasaa
##Waxay muujinaysaa
##Sida aynu Moogow
##Kala maan u kala-nahay.
##Laabtayda milantiyo
##Magligaan afaystiyo
##Guntigaan maleegtiyo
##Maydalkaan jaraystiyo
##Sida Moora duugow
##Martu kaaga furan-tahay
##Waxay muujinaysaa
##Sida aynu Moogow
##Kala maan u kala nahay.
##Wakhti baa muddaysnaa
##Musku waa sanqadhayaa
##Masna waa ka urayaa
##Miciyaanay ku ogtahay
##Meel dheerna kama jiro
##Mundulkuna kor iyo hoos
##Mugdi oodan weeyaan,
##Habartuna mandheer iyo
##Marjo weeye naafaï¿½a
##Muslin-yohow islaantii
##Malmal-li ï¿½ida haysiyo
##Wedka hoos marmarayaa
##Mashaqiyo dhib badanaa!
##Gabay waa mullaaxoo
##Mergi weeye leexdoo
##Adigoo midhcaanyiyo
##Maygaag u jeedaa
##Moxor loogu dhuuntaa
##Micnahaan gurracayaa
##Xaalku waa maqaar saar
##Midho dahab haddaad tahay
##Maar baan shillalayaa
##Marso aanad geyin baa
##Hal-qabsigu i mariyee
##Gaarriyow miliilica
##Marba daad rogmanayaa
##Igu soo mir kacayee
##In yar Maxamed ii noqo.
##ï¿½Maxaan kugu idhaahdaa?
##Ma wax aanad odhanood
##Hore ugu masuugtood
##Ila maagtay baa jira?ï¿½
##ï¿½Mayee taas la soo dhaaf
##Hadday maanso dacar tahay
##Suugaantu milil iyo
##Tahay maal qarsoon iyo
##Nabar adiga kugu mudan
##Hadal madhey Suldaanow
##Lagu yidhi muggaagii,
##Mid se aanan falinoo
##Marar hore i seegtoon
##Kula maagay baa jira.ï¿½
##ï¿½Ku maqlaye bal soo daa
##Waxa igaga kaa maqan.ï¿½
##ï¿½Marka diriro hooraan
##Dhulka oo mucsur ahaa
##Gobannimo marriimaan
##Dhirtu wada magool iyo
##Ubax iyo man saaraan
##Miiraale gaaxdiyo
##Mayay godol la sara-kacay
##Rugta dhibic ku miisaan
##Alla magane sawtii
##Kuwa maqasha raacaa
##Muxubbada riyaaqada
##Yididdiilo milicsiga
##Muunsoodka faraxa ah
##Maadays ku odhan jirey,
##Aannu madida foosha ah
##Morohyada u culanee
##Ka bax minanka jiilaalï¿½
##ï¿½Xaalku waa maldahanyahay
##Mugdi baa igaga jira
##Mana garan ujeeddada.ï¿½
##ï¿½Haddii mawdku kedis yahay
##Naftu way ka maagtaa
##Godka lagu muquunshoo
##Maaray ka dhigataa
##Inay maahda caal waa
##Meermeerka badisoo
##Marmarsiinyo keentee,
##Hugunkaad maqlaysiyo
##Maroodiga cartamayaa
##Maatadaad dhufaantiyo
##Waa midiidinkaagii,
##Muuqa kuu warramayaa
##Ninkaad mooddey weeyaan.ï¿½
##ï¿½Sida aad milshi laï¿½aan
##Mudha iigu soo tidhi
##Muran bay i gelisee
##Meesha aynu joognaa
##Marka hore xaggay tahay?ï¿½
##ï¿½Meeshu meeshi weeyaan
##Meegaarki weynaa
##Ciidankii majiirraa
##Kugu meersanaayeen
##Madaxtooyadaadii
##Iyo mooradii baasï¿½
##ï¿½Hadday meeshu meeshii
##Tahay aan ka magan galay
##Inta midab shar leeyahay
##Mudantaan u hagar baxay
##Xaggee baa la soo maray?ï¿½
##ï¿½Mawjadaa ka soo lalay
##Iyo maayad xoog weyn.ï¿½
##ï¿½Gartu waa maroortaa
##Xaajadu mutuxanaa
##Mirta yaa isku ogaa?ï¿½
##ï¿½Mirta waxa isku ogaa
##Xilligiyo mudducigii
##Muddadiisu laallayd:ï¿½
##ï¿½Maxaa kuu darnaa, sheeg?ï¿½
##ï¿½Anaad ii macsuun tahay.ï¿½
##ï¿½Marti-qaad wakhtigan jira
##Waa lagu mergenayaa
##Waxba hay macaaneyn
##Meleggiyo heddeydee
##Muraadkaaga ii sheeg:ï¿½
##ï¿½Maraan kuu sidaa, hoo!ï¿½
##ï¿½Taasi waa muddaahano
##Iyo lama maleeyaan
##Waa musuusuqaagii
##Iyo geed is marintii
##Miyaan anigu Jaallow
##Maryo kaaga baahnahay?ï¿½
##ï¿½Tani waa ma dhaafaan
##Ma-huraanki weeyaan
##Meel baanay kuu tiil
##Waana lagama maarmaan
##Madaxiyo minjaha geli
##Waa meerto duniduye
##Miiddiiba shubatee
##Miidaddawso huubada
##Muudmuudso gocashada
##Murdi weelka godob yahay
##Ma-hadhooyin reebtee
##Yaanay maadi kaa hadhin!
##U danbaynna meydkow
##Madi tegaya waw door
##Inuu meeris duugliyo
##Duluc madhaxle reebee
##Hal-muceed yadaadii
##Rabbi kugu mannaystiyo
##Maahmaahahaagii
##Bal xusuus mid iyo laba
##Miisaan leh ii sheeg
##Maxaan kaa guntaa hadal?ï¿½
##ï¿½Maqal waxan ku haystaa
##Muslinkiyo waraabaha
##Madmadowgiyo tuhunkiyo
##Mashaqada dhex taallaa
##Inay tahay is maan-dhaaf
##Muudaaga xooluhu
##Marka ay la kulantee
##Muuqiisa aragtay
##Lugaheeda maashaa.
##Isna wuxuu majiiraha
##Uga daba maleegtaa
##Celi maganta baadida,
##Is maqiiqiddiisiyo
##Mintidkiyo dedaalkaa
##Hadba muruq u siibtaa;
##Dee muxuu sameeyaa
##Ilkahaa u midigoo
##Micidaa u gacanee.
##Aniguna mudducigow
##Waxaan meel la joogaa
##Muran liï¿½i dhurwaagaas.
##Muddadii xilka lahayd
##Haddii maamulkaygii
##Malaa kadeed iyo
##Mixnad iyo shil laga dhigay
##Maankayga garashada
##Maaraynta hawluhu
##Siday iigu muuqdeen
##Waxba inanan maandhaw
##Ku masuugin baanfuray
##Inta maqanna gaadhsii.ï¿½
##Gudbey MaxamedXaashow
##Mahadsanidna lagu yidhi
##Maamuusna kugu ladhay
