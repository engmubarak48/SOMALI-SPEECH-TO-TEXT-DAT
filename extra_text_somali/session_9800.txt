##Ninba waxuu ku taamaa
##ama hees ka tiriyaa
##tixo gabay ku sheegaa
##halka lagu talaalee
##hawadiisu taallee
##uurkiisu tebeyee,
##dumar taan ka sahansaday
##waa gabadh Togdheeroo
##Maxamuudi tooxwayn
##saddex-qayd ka tolatoo
##tusbax luqunta gelisoo
##tafta daraya-muuskii
##taakiyo badh muuqdoo
##dhaxalihii tarraxayoo
##sida boqorad taash xidhan
##hadalkeeda tirisoo
##hadba erey tukubisoo
##todobaatan jeerbaan
##soo toosay xalayoo
##Sidaan timo haldhaaleey
##ugu tebey hurdada xalay
##anigaba Togdheerbaa
##tusku iiga muuqdaa.
##Ninba wuxuu ku taamaa
##ama talal ku sheegaa
##ama gacan ku taabtaa
##halka lagu taftaafee
##Burco waxay ku taalaa
##xididdada tin iyo cidhib
##tebinaaya dhiigee
##hadba dhan u talowshee
##dayax taabba-qaadoo
##toban iyo shan joogiyo
##xidigaha tartamayee
##isku taxay dushiisaa
##tahan iiga hirayoo
##Tusmo barashadeediyo
##taltallaabsigeediyo
##taratarinta laafyaha
##meeshay i turuqdiyo
##tawstey i gelisaa
##igu sii tarmaysoo,
##sidaan timo haldhaaleey
##ugu tebey hurdada xalay
##anigaba Togdheerbaa
##tusku iiga muuqdaa.
##Tuke bari ka yimibaan
##tusay boogahaygoo
##u tilmaamay beeshoo
##tebi idhi dhambaalkii;
##taarkii ma geynoo
##isma tarin dedaalkuu
##u tabaabulshaystoo
##taab-gaabnidiisey
##naftu xadhiga towseed
##ugu turunturootoo
##latawaacaysaa.
##Miyuu tuuray hadalkii?
##Miyuu tiray jacaylkii?
##Mise tulud raqdeeduu
##ugu taaganyahay geed?
##Mise wuxuu tukanayaa
##faral iyo Taraawiix?
##Mise wuxuu taraarkii
##kala dhacay Tabciyo Sheekh?
##Sidaan timo haldhaaleey
##ugu tebey hurdada xalay
##anigaba Togdheerbaa
##tusku iiga muuqdaa.
##Taawilo   Dib U laabo
##Takri fale ma maqasheen
##Afkii toori dhooblaha
##Markuu gacan togaalaha
##Ku madhsaday tigaadii
##Tusmadiisa gogashiyo
##Tuugeysi kaga baxay
##Xagashada tammuuxdii
##Gujadiyo tantoomada
##Kaga tuujey mililkee
##Sida qalin tahliileed
##Tutuwaha cantuugee
##Yidhi "toojo wiilkaa
##Tooggadiisa kaa waa
##Isna tuurin kuu qorey
##Hadba tiisa kugu maal
##Taana waa naqaannaa
##Toobbadayna yeelkaa"
##Isagoo tigtiganoo
##Tawan oo werwerayaa
##Teelifoon ku soo dhacay
##Wahan tooxan loo dhiib
##Teneg iyo qabqaba maqal
##Taammilooyinkii dhawr
##Ka taweli astaamaha
##Wuxuu yidhi "tartiib hoos
##Igu timi cadceeddaan
##Toban guuraheedii
##Iyo weliba taartaar
##U tumaayey saantoo
##Waanigan tin iyo cidhib
##Tifta dhididka hooree
##Alleylehe tus baa jira"
##Wuxuu taa ku sii daray
##Weedhayda tooxnayd
##Warankaygi toosnaa
##Tubihii qorshaysnaa
##U tallaabi waayoo
##Tabahaygi maalmahan
##Togog soo rogmadey baa
##Dib u soo tufaayee
##Maxaa toobiyii helay?
##Wuxuu taa ku sii daray
##Tarmi weydey beentaan
##Taabba geli is idhiyoo
##Tiradaydu meel bay
##Ka takoorantahayoo
##Marka aan toddoba jeer
##Toban toban u geeyaba
##Taf kalaa furmaysoo
##Wadar aanan filanayn
##Iska kay tusaysee
##Bal tabaaladaa daya!
##Wuxuu taa ku daray
##Tahar aan liq idhi baa
##Igu turunturrootoo
##Waxay taagan tahay meel
##Taladeedu dhimatee
##Tolow yaa farreeya ah
##Wuxuu taa ku sii daray
##Wakhtigii tin laga goo
##Wax tashiilo igu yidhi
##Anna taawintaydii
##Idhi hay tafaafulin
##Isagayga toosnaa!
##Gaarriyow tareenkii
##Lagu tacab khasaaree
##Taabka riixi waayee
##Tamartiisu guuxiyo
##Tallan qudha ku koobnayd
##Mar horuu tolweynii
##Guradiisa tuurraa
##Tarab tarab u daadshee
##Tun ku shaashlayaashay
##Hasha wada tadcaarteen
##Ninba toogti garangari
##Tawstii bacaadkaa
##Teedkii hoggaankiyo
##Taxanaha wereeggiyo
##Tolommada burbirsoo
##Tayo socod ka dhimatee
##Biro wada tafiir go'ay
##Wuxu soo tukubiyaba
##Markuu taagi hoos yimid
##Toolmoonayaashiii
##Tuugna aanu xadi jirin
##Inuu daafta kaga tago
##Ayay sheekadii timi
##Waxay ugu tiraabeen
##Dhaxaanu tiirkiyo
##Tiska culus Samaalow
##Kaa tiirinaynee
##Hanna tuurin jaallow
##Wuxu yidhi "maxaan tari
##Ama idinku taakulin
##Iyadaygu turatoo
##Ina kala taxaabtee"
##Wuxuu taa ku sii daray
##Waxaa toogta feleggiyo
##Toommantiyo guhaankiyo
##Tusbaxaygu igu yidhi
##Xiddiggaagu tuuxee
##Toommo oodan buu galay
##Galbashada ku tiigaal
##Kula dhacan taraarkii
##Waad is tukhun tukhaysee
##Ama taarka kala goo
##Ama tab iyo xeeshaa
##Ka tallaabso oodaha
