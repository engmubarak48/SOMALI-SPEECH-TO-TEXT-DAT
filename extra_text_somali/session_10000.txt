##Taxanaha awaalkiyo
##Toyashada ayaamaha
##Taawilooyinkaygii
##Runta iigu tudhi jirey
##Toddobaad ma gaadhay
##Tafta iigu laabeen
##Wuxuu taa ku sii daray
##Haddii yoolka lays tubo
##Naï¿½f taada weeyee
##Anba waxaan hor taagnahay
##Taariikh I neceboo
##Qayrkayba taashkiyo
##Billadaha u tiriyee
##Haddii aad tasawdeen
##Anba tegey sidiinnee
##Maxaa igu tuhmaysaan?
##Bal tafeenahaygiyo
##Taagtayda milicsada
##Aniguba tib culus iyo
##Tukubaan cuskanayaa
##Kuma taagni lugahee
##Haygu tiirsan Laangadhe
##Dhan kalay ka taabteen
##Ninkii taarta Libaan
##Uma tooggo qumiyee
##Ma tix gelin dhegoolee
##Talan taalli laafyaha
##Cag jiidka taran tari
##Wax la yidhi tin caarow
##Looxa waad ku taallaye
##Haddii Alifki kaa tiray
##Ta'da yaa u magac dhaban?
##Wuxu yidhi sir baa taxan
##Tartankay ka mudan tahay
##Taban taabshaheeduna
##Nin tar sheegta ma oggola
##Waxes teeyo lagu dhaqay
##Halaan awrba loo tu'in
##Ninkii tuudiyaa falan
##Wax la yidhi "Tinniixow
##Tu Allaba ku biirsoo
##Xaggee taadu sudhan tahay
##Warka nooga tibix sii?
##Wuxu yidhi "tibaaxdiyo
##Toyashadu gar weeyee
##Hadday tuludi caadkeed
##Takar dhabasho badan tahay
##Nin turxaan ka filayaa
##Ka tabaabulshaystee
##Miyaan laba tagoogood
##Garashada u taba baray?
##Boqorkii tilmaannaa
##Mar labaad tareenkii
##Tooc tooci keligii
##Hadba dhinac u tooree
##Tabca saar qalfoofkii
##Markuu tiiradii horay
##Ayaa taayir boodoo
##Tafan toofe waa kaas
##Dib u soo taaraaree
##Alla taako yaw dhiga.
##Isagoo tarwadhayoo
##Tarshaduhu sitaan buu
##Tan-tannida ka soo degey
##Tacsidii dad baa yimi
##Tiiq tiiqsi digashada
##Turqe meydka weli nool
##Wax la yidhi "gol taahiyo
##Tiic tiica murugada
##Adigaa tallaashoo
##Tiiraaanyo beeree
##Ka cantuug tif yo daran
##Adigays taftaafee
##Ha ku taamin shaalkii
##Taabka aad ku haysee
##Siduu kaaga tegey sheeg?
##Tub hayowna aashaa
##Ha is taawin keligaa
##Waannu kaa tab haynaa
##Bulshadaa tixraaciyo
##Taladiyo gudoonka leh
##Wuxu yidhi " tawaawacay
##Turubkana sukaan degey
##Wax kaloon tammediyoon
##Tobanlaha ku waabshaa
##Taabkayga kuma hadhin
##Tuur tuurka geba gebo
##Toddobaale igu dhiga
##Lixle dhiirran igu tuma"
##Boqorkii tilmaannaa
##Taagtiisa kibiryoo
##Qayrkii ku tanaxwee
##Tagganaan ku raacdee
##Inay tiisa noqotee
##Tartankaa ku dheeraa
##Wuxuu tiigsanaayiyo
##Tuun-tuunsigiisii
##Taabba qaadi waayoo
##Tafa xaydadkiisii
##Labadaba tukaa cunay.
##Duni toocsi mooyee
##Ninna taab ku qaban waa
##Qofba wuxuu ka taransaday
##Teel teel ku noqotoo
##Inkastuu ku talax tago
##Wuxuu tabanayaa badan
##Tagtadiisa xiise
##Tiisa joogta haaraan
##Kaga daran timaaddadu
##Tixdu waa abbaartaas.
##Sidi Qabax   Dib U laabo
##Saaxiibkay Qaysow
##Marka hore salaan guud
##Marka xiga sedkaagiyo
##Waxa aad ku sugan tahay
##Waa inaad na siisaa
##Marka xiga silsiladii
##Murtidaadi soocnayd
##Subciyoo dhameeyoo
##Solayoo bisleeyoo
##Dabadeedna siistee
##Saaxiib ma nabad baa?
##Sumaddeedu waxay tahay
##Roob saaka da'ay baa
##Sar-ka dhaban la yimiyoo
##Anna seexan maayee
##Saaxiib ma nabad baa?
##Sumadeedu waxay tahay
##Heestaydu waa siin
##Sidig weeye dihinoo
##Waxa loo saddexa maray
##Dadka haw sinnaatoo
##Ruuxii sabooli
##Caanaha ha saydhee
##Saaxiib ma nabad baa?
##Heestaydu waa siin
##Waa sooryo xididoo
##Saxar laga ilaashoo
##Laa sugay bidhiiqoo
##La saluugi maayee
##Saaxiib ma nabad baa?
##Sumaddeedu waxay tahay
##Saxan-saxo ma roob baa?
##Seed geel ma hilib baa?
##Seko adhi ma xoolaa?
##Far-dhexaad ma suul baa?
##Sakaraad ma lool baa?
##Biyo sare u jeedaa
##Halka ay sul-dhigayaan
##Sahan raacay weydii
##Sumaddeedu waxay tahay
##Cabdiyow sabeenii
##Way sumal-xadeenoo
##Midi haysa sidatee
##Saddex dhalay warkoodiyo
##Waxay saaka joogaan
##Xogta aan ku siiyoo
##Sarta kaaga jeexee
##Saaxiib ma nabad baa?
##Sumadeedu waxay tahay
##Sheekadu sal-fududaan
##Ama socodka qaarkiis
##Kuma sama-falaysoo
##Cabdiyow ka saan weyn
##Suxullada la gaadhoo
##Sinta waxay ku haysaa
##Subulaha galbeedoo
##Ninka saylac joogaa
##Sanqadheeda mooyee
##Ma yaqaan sirteedoo
##Orgi sarara weynoo
##Sogoboo dhufaaniyo
##Inay tahay ri'seenyoon
##Kala saari maayoo
