##Cirro gocor ku taal taal,
##Giiryaale weligii,
##Aan goobna lagu tebin,
##Majin lagu gumaystiyo,
##Gaafeedh shaxaadaha,
##Gadhku laba farraar yahay,
##Guri kama fogaadaha,
##Ganbo dumar ku jiifaha,
##Gunti dheerahaa jira!
##Hasha geela madida ah,
##Gura-joogta laaska ah,
##Godalkeedu baxan yahay,
##Marka doobi lala galo,
##Hadii xoor is laba guray,
##Intuu jiidho gaawaha,
##Marba gaash dhulka u dhaco,
##Gobi waxay tidhaahdaa,
##Marti goor xun socotiyo,
##Gacal maqan ha lala sugo!
##Dhan kale gar-daymood,
##Kala-guranta sii raac;
##Geelna maaha sibir godan,
##Wada goodir maahee,
##Gabanteed ma korisiyo,
##Candho-suufta gidirta ah,
##Gocosada cayuunta ah,
##Gaanyada dhegaa weyn,
##Gabno xoox la oloshiyo,
##Waxa jira ged-geda badan
##Iyo goojo beenleey.
##Awrka gooni loo raro,
##Gur-gurshaaga higilka ah,
##Bacadlaha gardaadkiyo,
##Guradiisa maqashiyo,
##Gabannadu ka oriyaan,
##Wed hadduu gondaha jaro,
##La goblamo dharaartaa,
##Gobi waxay tidhaahdaa,
##Hilbihiisa lama geyo!
##Dhanka kale gar-daymood,
##Kala-guranta sii raac;
##Qoor-gaabka cilinka ah,
##Af-gamuurka nugulka ah,
##Nirig gaajo korisoo,
##Marka caynka lagu gubo,
##Hadba gorof ku jiifsada,
##Goonbaari raratiyo,
##Gasle layliyaa jira!
##Awrka geela lagu daray,
##Hadduu goonni joog yahay,
##Gudcurrada daboolka leh,
##Bahalaha gudgudayaa,
##Gabbashada ku dhaafaan,
##Hadduu gaydha aarkiyo,
##Galow-didiso leeyahay;
##Hadduu maalin gebogebo,
##Iyo guluf dardaro kulul,
##Galab weerar kediso ah,
##U daruuro gaashaan,
##Nafta geed iskaga xidho,
##Gardarrada hor joogsado,
##Ku guntado amaanada;
##Hadduu hawl la golangolo,
##Galabtuu is hubin jiray,
##Hadduu geela urursado,
##Il bannaan isugu guro,
##Luquntiisa geriga ah,
##Gondihiyo jilbaha dhigo,
##Hadduu doob gulgulo kulul,
##Kaga nixiyo gooraan,
##Taltallaabsi gododliyo,
##Hadduu laafyo kala guran,
##La dhex maro gun iyo baar,
##Hadduu gaaso baxa rimay,
##Goojada ka wada simo,
##Gobi waxay tidhaahdaa,
##Neefku gaado badanaa,
##Janan gaasas jebiyiyo,
##Lib garoomo sidatiyo,
##Ma galaydh washiran baa?
##Dhan kale gar-daymood,
##Kala-guranta sii raac;
##Waxa jira gaabaaxuur,
##Kushkushlaha gulaalka ah,
##Karinlaha gar-dhaafka ah,
##Geela tiisa rimayda ah,
##Qaalmaha gol-madhanta ah,
##Ku kufsada gelgelimaha!
##Gammaan-duulka cududda leh,
##Waxaa goonni loo cugay,
##Faras-geriga huudka ah,
##Mas-galaalka caanka ah,
##Iyo goobo tobanlaha,
##Garba daylka fiinka ah,
##Iyo gorayga fiigga ah,
##Fan-garaadku shuban yahay,
##Jilbo-giirka coonka ah,
##Geel-qaadka hibada leh,
##Gurdankiisa fooriyo,
##Gabaddano ka dhalatee,
##Dhiillo-gelinta caan ku ah,
##Hadduu gaada-gaadiyo,
##Ged-la-soo-bax leeyahay,
##Gurxan iyo salsalisiyo,
##Garbin iyo wahwahan iyo,
##Gur-ka-nixiso leeyahay,
##Hadduu geed is maris yahay,
##Guulguulka cadowgiyo,
##Guddo iyo sas leeyahay,
##Gabbashada ku caan yahay,
##Hadduu gaasas ku onkodo,
##Baqashada ku daba galo,
##Marba goosan kala hadho,
##Gar-tallowga ku hubsado,
##Guutadii dabka lahayd,
##Garankeeda laga kaco,
##Guul-darrooyinkuu dhigay,
##Markuu soo gunaanado,
##Hadduu faano-gurashada,
##Iyo faan-gilgilashada,
##Hadduu goobta dhimashada,
##Iyo meesha lagu goï¿½ay,
##Intuu geesta uga baxo,
##Ka sanqadhiyo gawsaha,
##Birta godad ka wada dhigo,
##Hadduu gaada-miratada,
##Iyo laabta ganatada,
##Iyo goobo tirisada,
##Midba goonni ugu jiro,
##Gabay iyo tix leeyahay
##Markuu guusha maragga leh
##Gacantiisa ku hubsado,
##Haddii dayrta iyo guï¿½ga,
##Galaan miida lagu shubo,
##Gobi waxay tidhaahdaa,
##Garo oo Bullaaloow,
##Geesigaad is raacdeen,
##Isaga looma geed tirin.
##Kala guranta sii raac;
##Dhanka kale gan waynaha,
##Gubadlaha qadhoonka ah,
##Baqal-garaca cooshka ah,
##Gunta wada caweerka ah,
##Gabax lagu shakaal iyo,
##Guluf kuma hirtaa jira!
##Hadduu qaaje godan yahay,
##Shalmad dhabaq-guduudiyo,
##Gedef iyo qardhaasiyo,
##Gashan baal laglaga dheer,
##Heensihiisu gaar yahay,
##Gole iyo shir magac-liyo,
##Gelbisyada u tabobaran,
##Iyo gaaf toddoba baxay,
##Hadduu goolli-baadhkiyo,
##Goleyaasha dhaqankiyo,
##Goble-jire ku caan yahay,
##Danan gooxa dhaliyiyo,
##Garri iyo raxraxan iyo,
##Cod ganaanan leeyahay,
##Gobi waxay tidhaahdaa,
##Talow gabadh ma siinnaa!
##Gibishiyo daruuraha,
##Iyo godolka raarida,
##Cir galgaalay jiilaal,
##Hadduu keeno guulguul,
##Gilgil iyo fad daalacan,
##Marka godolku buuxsamo,
##Hadduu yeesho gooraan,
##Iyo goorba diga rogan,
##Iyo gooha qalanjada,
##Dhan galbeed riddada hore,
##Gocomaale ka onkado,
##Golawguna la saro kaco,
##Gedihii la fili jiray,
##Haduu goon-dhabaalaha,
##Iyo goorba carashada,
##Gudban iyo taxtaxan iyo,
##Saba-haran gondaha dhigo,
##Hadba galangal soo rogo,
##Carrigana gal iyo daad,
##Galayaxa ka wada dhigo,
##Durba gogasha laga kaco,
##Hadduu guuraguuraha,
##Gali iyo ladh yoontiyo,
##Gudgud iyo mir leeyahay,
##Gamaï¿½ lagaga saahido,
##Hadduu gaafan iyo hawd,
##Marsin iyo Gar loo gubay,
