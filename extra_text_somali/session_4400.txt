##Godkaygaa digniin iyo farriin laygu soo diraye
##Anigoo darmaan fuushan baan soo dabbaal degaye
##Waagoo dillaacaan arkoo duushay dhaxantiiye
##Dayax soo iftiimaan arkoo nuuray dunidiiye
##Dantii oo la helay baan arkoo loo dab shidayaaye
##Deegaan is gaadhaan arkiyo xoolahoo dihine
##Dadkiiyoo badhaadhaan arkoo reebay dacaskiiye
##Dulmigoo carraabaan arkoy daacadii timide
##Dikri iyo Quraan baan maqliyo diin la caabudaye
##Dacar iyo rag dhuxul daacay baa daawo lay yidhiye
##Door-roonayaashiyo raggaan anigu doonaayey
##Duqa Janan Siyaad baan arkiyo dawladii sare'e
##Dihin curatay oo igadh ah bay ii danbariyeene
##Kolkii aan dardugey een dhergaan dooxay hadalkiiye
##Dooddaan u jeel-qabey kolkaan madaxda deeqsiiyey
##Yaan idhi dan baan leeyahoon duubtay gogoshiiye
##Degdeg baan xabaashii ku tegey daal la'aan socode
##Dacallada intaan feytay baan hoos u daadegaye
##Inkastoon dalluun awdan iyo joogo duni hoose
##Albab ii daloolaan carrada diirad ku hayaaye
##Degmadiinnna waxa ii fadhiya duulan la aqoone
##In dardaarankaygii fulaan helay daliilkiiye
##Caawana mid daw iyo jidoo doora iga hooya
##Inay dunidu hawl tahay sidii Daayinkuba sheegay
##In dedaalku dhaxal waara yahay duugna laga dheefo
##Inuu samuhu door dhalo hadday daacadnimo raacdo
##Oy dhaqasho ruux doona tahay dib u xasuusnaada
##Circa oo daruuraha marshoo darara mooyaane
##Inaan roob da'aa laago rogin dib u xasuusnaada
##Haddaan meesha doog iyo tayale duunyo lagu raacin
##Inaan doobi loo culan hantida dib u xasuusnaada
##Ruuxaan dantiisiyo aqoon waxa daryeelaaya
##Inuu deeqda Eebbahay ka qaday dib u xasuusnaada
##Daanyeer jarmaadiyo qadhaab gelin hadduu daayo
##Inuu ruuxna soor uga durkayn dib u xasuusnaada
##Hadday dunidu ber dheef lahayd dux iyo haaneedsi
##Dufankii in laga laastay iyo dalaggi hoos yiilley
##Oy maana dabagoosi tahay dib u xasuusnaada
##Afartaa daleeyaye waxaan dib ugu soo laabtay
##Waa toban dastoor tawriyoo deelku wada yaalle,
##Ninka caawa loo dadab dhigow maqal dabuubtayda
##Diktoorkaan u maahmaahayow hadalku yuu duulin
##Dardarta iyo geeddiga socdee meella degi waayey
##Gaadiid dadabtii sidee rarada loo duubay
##Dabageliska baydiyo ratiga caynka lagu duugay
##Baalaha dareeriyo hantida deyr laga leexshay
##Dibnaa sheekadii laga xidhee hadalka loo diidey
##Daabkiyodumaha laysu tumay warank loo deyley
##Daawada la wada qaatay iyo hawsha lagu daastey
##Danta loo dhaqaaqiyo fadhiga dabarka loo gooyey
##Doorkiyo abwaannada kulmee laysla wada doontay
##Ma daalaha hoggaanka u hayiyo cuurka daba taagan
##Dabka shidan dayaxa soo bixiyo dirirka loo guurey
##Deegaantu meeshay ku taal doqoni waa mooge
##Dhul dabayshu toban sii dhaxdoo durugsan weeyaane
##Daanshood waxa lagu tagaa boqol diraacoode
##In la duulo mooyee si kale looma ood dego'e
##Digdigtiyo hayaankiyo guclaha deeddankiyo heesta
##Daruuraha in laga dhaansadaa laysku deyeyaaye
##Ma dekaame awr daabbadaa lagu dul joogaaye
##Doox baa la marayaa badweyn dulin ka buuxaaye
##Inkastaad dabbaashiyo taqaan duurka xuliddiisa
##Ood dabin ka bood tahay nimaan cidi dareemeynin
##Waxa daadka lagu dhaafayaa daacaddoo qudhahe
##Ninkastaa dawaar xiimayuu dacalka haystaaye
##Doonnidu ninkii ay riddow dan iyo xeeshaada
##Afartaa daleeyaye waxaan dib ugu soo laabtay
##Toban Digriidiinnu tidhi sii diktoorada'e
##Ninka caawa loo dadab dhigow maqal dabuubtayda
##Diktoorkaan u maahmaahayow hadalku yuu duulin
##Waxay tidhi dalkaan wada aqaan labada daamoode
##Deyn nimaan ku leeyahay hadduu daw I marin waayo
##Waxay tidhi xaqii iga durkaan doonan karayaaye
##Waxay tidhi gammaan doobir leh oon daalin baan ahaye
##Waxay tidhi halkii didib ah baan dibi ku jeexaaye
##Waxay tidhi dixdiyo buurahaan dalag ka beeraaye
##Waxay tidhi durduurtiyo khamriga waan ka daahnahaye
##Waxay tidhi darmaan curatay baa lay dambariyaaye
##Waxay tidhi surwaal duluc-lehoo daadsan ma aqaanne
##Waxay tidhi go'duugaan xidhaa dacal hagoogtaaye
##Madaxayga deeb uma oggoli waxaan daweynneyne
##Darro iyo malaas baan timaa ugu dedaalaaye
##Duunyadu hadii ay gudhoo dooga la idlaysto
##Waxay tidhi diraacaha dhacaa ima durreeyaane
##Waxay tidhi dibtaag naaxday baan daban aqaannaaye
##Waxay tidhi galleydaan dubtaa duraha jiilaale
##Digir iyo hadhuudh lay karshaa wayga degayaane
##Dantu waxay I siisaan gutaa Daayin mahadshaaye
##Waxay tidhi digaaggiyo ma cuno hilibka doofaare
##Daribio mud baan kaga baxaa diifta gaajada'e
##Waxay tidhi haddaan guur damcoo dumarka xiiseeyo
##Dabagaab shisheya ah ma geyo imana deeqaane
##Waxay tidhi hablaa diibka-laa aniga ii doonnan
##Intaas hal oo dood ah iyo faallo daba joogta
##Oon Deel ka wada sheegay baan daacad kuu idhiye
##Waanada ha diidina rag waa lal dardaarmaaye.
##Gabadh Madow   Dib U laabo
##Goonyahaygu waa dhagar
##guudkaygu waa xeel
##garayskaygu waa seef
##guntigaygu waa ciil
##gudahaygu waa yool
##Weligay guï¿½ iyo dayr
##guul oomman baan ahay
##hantidayda gawriyo
##gabayooxna lgu beer
##dayaxay u gudubtaa
##anigana gelgelintiyo
##garab rarato kama baxo
##gadh wadeennadayduna
##giddi inan-la-yaal iyo
##guur-doonno weeyaan
##geyaankoodu waa damac
##utintayda lama gudo
##gashigayga lama bedo
##galladayda lama karo
##dibnahaa ka gaabsada
##guubaabadayduna
##kama foga guraa-baas
##Guuguule yeedhii.
##Badi waan gadoodaa
##Cidda aan galaaftaa
##guurtidayda weeyaan
##anigays gunaanada
##hadba waxan ku giirtaa
##guuleedka ii kaca
##geeddigaygu sahan ma leh
##geenyo hadaftey weeyaan
##goob-yaalka milicsiga
##gabar-gaalka lahashada
##gacan haadis bay dilay
##iyo laba gar-daymood
##gurrantayda bidixdiyo
##garabkayga midig baan
##midba gelin u jeestaa
##ka cabsaday god naareed
##jannadana ma geli karo
##gooddigooda ku anbaday
##duniduna gabaabsiday.
##Tiradaa gedmaysoo
##i galaa baxaysee
##maxaa goolal igu maqan?
##dheeshan laygu goobtee
##gefka lagu heshiis yahay
##mee gar-sooreheedii?
##Geeddu xeer ma leedahay?
##Mise waa lug iyo gacan
##labadaba ku garangari.
##Goohu yuu kasoo baxay
##guurowga yaa wadey,
##maxaa keenay gabayada?
##Inaan gabadh madow ahay
##cadrad lagu gabbood yahay
##malaa waad i garateen?
##Sheeko gaaban baa tidhi;-
##"Nin ay gaajo haysaa
##guri yimi duleedkii
##soddoh garasho dheer uu
##gabadheeda qabay baa
##dhito godollo sheellayd
##ugu geysey meeshii..
##..Isaguna guddoon yiri,
##laysu guud mar toyashada
##caanaha gadhoodhaa
##inay guura-guuraha
##weelka gaararkiisiyo
##gunta badi ku ururaan
##waa ged lagu yaqaannee,
##godankii isugu tage.
##..Isaguna ka geyn waa
##inuu dhiilka gororsado
##gacantana ma dari karo.
##Isagoo xil-gubashada
##u daruuray gaashaan
##Isma gabe wuxu yidhi:-
##"Markii ay na gelayeen,
##waa nala gilgilayoo
##inta nala gun-dhebey baa
##afka nalaku gaacsaday".
##..wadnihiisu galow ma leh
##ku gadaangad ceebtii
