##maxaan kaaga dhololaa?
##Jiitama   Dib U laabo
##Dhudu geenyadaydii
##Dhex-yartii shakaallayd
##Dhirifkiyo wisiisiga
##Dharjadii ku tumatoo
##Jarihii ku dhabatoo
##Dhufsataye u sii daa
##Magaceedu waa dheel
##Heensaheedu waa dhiin
##Shalmad dhabaq-guduudiyo
##Dhowloosyo dahabiyo
##Sitaac dheeh leh baw xidhan
##Baal dhalalaayaa sudhan
##Kun hal bay u dhagantaa
##Dhanbaal bay siddaa culus
##Dhalandhoolka tiigta ah
##Hadday maagto dheemaal
##Ama dheelmad soo galo
##Dhudhubaha shareerka ah
##Iyo jararka dhiibta ah
##Iyadaa dhanbalatoo
##Dhabbadeeda falatoo
##Tubta sugan ku dhacantoo
##Abataqan dhoweysee
##Dhaxaad humhumatee
##Ma dhan tahay Sarmaanow
##Isma Dhiba ku soo bood.
##Sida badowga haw dhiqin
##Dhiiftu way cabudhisaa
##Yaanay dhaadin guul guul
##Xakamaha sal uga dhawr
##Ha la dhicin rakaabbada
##Nabar kulul ka dheeree
##Dhengeddana ha ku adkayn
##Yaanay koora dheelliyin
##Dhacadiidka fara badan
##Dhabarkaa ku daalee
##Dhaqdhaqaaqa tarantari
##Tabahana u dhiib dhiib
##Dhabdhab orodka booddada
##Ha ku dhegin majiiraha
##Hadba dhaad isugu taag
##Hadba dheeg iskaga looh
##Uga suul dhabaalee
##Hadba dhinac u diga-rogo
##Dhudhun iyo badh sii soco
##Isku dhereri gaaddada
##Bogga dhaxanta kaga qabo
##Dhulka gacanta saar saar
##Hadba dhagax ka soo qaad
##Dhanka kale ka soo fuul
##Hadba dhool ka muunsood
##Dhoorka raanta tuurtiyo
##Taataabo dhabannada
##Dhaw-dhawda kala quban
##Hal-abuurka dhabaqda leh
##Hawraarta kala dhiman
##Tixahaan dhugta lahayn
##Way ku dhega barjowdaa
##Dhudda gabaygu leeyahay
##Ereyada dhexroorka leh
##Suugaanta dhaladka ah
##Kula hadal af dhawrsoon
##Ha ka dheregto maansada
##Dulucdana dhacdo u yeel
##Nin la dhawrayaad tahay
##Waa lagaa dhursugayaa
##Yaan darmaantu kula dhixin
##Dhakhsaheedu waa laydh
##Badi soo dhirbaaxdee
##Dhag-dhagtiyo xawaaraha
##Yaanay dhaafin yoolkii
##Ina Dhamac ku sugi jirey
##Isba waa dhigaygee
##Dhoodaanna tala geli
##Dhugashada ayaamaha
##Haddaan dheehdo waayaha
##Sooyaalka dhaxalka ah
##Waxay dhaayo joogeen
##Hadda shalay ma dheerayn
##Waxa dhacay ma fududayn
##Weli dhaar ma beenayn
##Maalmihii dhanaanaa
##Wixii dhiif la soo maray
##Iskastoo la dhabar jabay
##Laysma dhiibin goobii
##Dhederbiga la geylamey
##Mana jirin qof dhawrsaday
##Dhaqan iyo hiddaa jirey
##Dheg la xeeriyaa tiil
##Dhaqashadu hal maahayn
##Dhiigna waa la huri jirey
##Dhumuc waa la ridi jirey
##Badna waa la dhuri jirey
##Guulna waa la dhalin jirey
##Dhiiri buu hubku ahaa
##Dhaadashaa hanku ahaa
##Marka dhabi dhabteed tahay
##Dhidar wayska tegi jirey
##Miyaan dheelallaysnahay
##Mise waan dhadhabayaa?
##Dhammaan guulahaygii
##Riyo iyo ma dholol baa
##Ma dhibaad nin bixiyaa?
##Ma runtaan dhacdo ahayn
##Dhagaxtuur ma been baa
##Labadii dharaarood
##Mee ninkii is dhinac sudhay?
##Miyaan daayey dhagartii
##Mise dhiilladaan jirin
##Mise tolow dhalooshaa
##Dhibidkeedu adag yahay?
##Dhirta waxa ku jira geed
##Wac wac iyo dhalaal badan
##Dhulka hoose kama baxo
##Dhuuni yaalla kama qado
##Damal dhuumo maaliyo
##Dhamastii hadhka lahayd
##Marka dhuuxu ka engego
##Ma ogtahay dhillowyahan!
##Hadduu dhaashto jiilaal
##Ama dhiibsho laamaha
##Naxariis la kala dhaco
##Dhardharraanta quruxdiyo
##Dhaaddanaanta liqanyada
##Si kaluu u dheegtaa.
##Maan dhabtayda faaqido
##Dhubbad-qaad la daba galo
##Cidla maan is kula dhaxo
##Horta ooda dhacameed
##Maan tilmaan ku kala dhigo
##Dhalliishaydu waa tuma
##Dhaymahaygu waa maxay?
##Dhabadaan ku taagnahay
##Hadday laafyo dheer tahay
##Dhowrteedu badan tahay
##mid ka dhow ma helayaa?
##Haddaan dhay la heli Karin
##Ama sixin la dhami Karin
##Maan dhunkaal ba heensado
##Dheeraad nin haystoo
##Aqalkiisu dhalo yahay
##Nabaddiyo ku dhaqan keed
##Hadduu tuuryo dhaafsaday
##Miyaan kiisa dhagax Karin
##Maan dhadhaabta xaabsado
##Hadday dheeshu laba tahay
##Anigiyo dhurwaagay
##Ka dhaxaysey guushii
##Dhiniciisa ka holladay
##Maan dhankayga ka guntado
##Qayl- dhaanta sama-doon
##Nin hadhkiisa uga dhacay
##Dhawaaqayga sahashadey
##Inuu ii dheg taagoo
##I dhegeysto maan baro
##Haddii awr dhufaanii
##Isku saydhay dhibidii
##Dhirta maan jejebiyoo
##Anba dhoosha ka cartamo
##Haddii dhoobi fara baxay
##Dhoobeeyey taladii
##Anba maan hengelo dhigo
##Nin dhukani hadduu jiro
##Anba maan is dhega maro
##Nin dhibtayda magan galay
##Anba dhiillo maan bado
##Dhaawacayga hoog iyo
##Dhimasho maan ku soo bedo
##Ninki Dheeha gawracay
##Hadduu dhuuni qaatiyo
##Hubkuu ciidda dhaafsaday
##Dhan kastaba iskaga xidhay
##Xilli aanu dhaadeyn
##Sida jibin dhinbilo kulul
##Ama danab dhanbala ridey
##Ama dhibic gudgude wado
##Dusha maan ka soo dhaco
