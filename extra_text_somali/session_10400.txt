##subkeey heeganteedii
##silicana ku keli yeel
##suxulada habaaska leh
##sabadiyo rugtiisii
##sarajoog ku laablaab
##ama jiif ku siigee
##nina seeg ku noqon waa
##xil sariirta kaligeed
##adna hooyo saxarlaay
##surin kugu banaanaa
##Aqalada xiimraa sudhan
##sigashay ku baridaa
##dadku sabanka maantii
##sahwi bay ku joogaan
##saqda dhexe habeenkii
##sardhadii ku lulanyahay
##surmi bay ku hurudaa
##ama ciil la kala socoy
##ama cadho la kala suur
##Dhasha saxalku hayn waa
##Surbacaadka raacraac
##Lagu qaad far iyo suul
##Mar salaada jiidh-jiidh
##Marna umalka seeraar
##Si sawaaban yeel yeel
##Dadku segeger moodmood
##Sunbo loogu yeedh-yeedh
##Dulucduna ka samarkiyo
##Nin waxsaaray maahee
##Sinji hirashadiisiyo
##Saameynta wadartiyo
##Xogta garashada aan sulin
##Sumad baanay weli hayn
##Cidna la gula saayido
##Mar hadday sirgacan tahay
##Dadku saangab wada yahay
##Sanadaha ku kala weyn
##Lixdan iyo sagaal kulul
##Kuma kala sareeyaan
##Kula mada sa waxanka leh
##Suti muranka yaaliyo
##Salowgooda baxayaa
##Suruq buu dugsanayaa
##Derejaan la kala sidan
##Kala soocda laba ruux
##Haki iyo sed baan jirin.
##Dhulka suur ku yeedh-yeedh
##Bulsho loo sanqadho badi
##Sac sac raaca loo diid
##Sakaraad lawada noqooy.
##Dhaqan lagu sariigtiyo
##Barigii sodohaleey
##Saranseer kadaba yimi
##Dadku wada salfududaa
##Sanifaada wada baray
##Iyo saarka tumashada
##Baday seef la boodkii
##Sunta qoosh la kala dhaxal
##Sahan iyo baxnaaniyo
##Noloshuba sansaan
##Ma dhexyaal sureerkii
##Haddaan soohdin kale jirin
##Waxaan suuragalin karin
##Dadku inuu sidalagtiyo
##Afka suuq ku kala baxo.
##Rabi samafalkiisiyo
##saka weeye garashadu
##lgu saanto xigatada
##Satiyada aqoontiyo
##noloshana sal iyo baar
##waxaa looga simanyahay
##waa siraad kadhigashada
##hadba tii ku seegtoo
##waxa laysu siiyaa
##salka lagu fadhiistiyo
##inaan seesku dheeliyin.
##Hadday saancad dunidii
##adoo sayn cad kugu tahay
##saymaheedu meel buu
##Ilaa saaka kuuyiil
##haddaan sooryo waayeel
##sanku neefle kuu hayn
##cid baan saaf la dheegtiyo
##xadhig soohan kaahayn.
##Haddii duul ku sahashado
##ama sebi xaq kugu luro
##sed kamaqan tirsanayaa
##sumalhaadka shidayaa
##waa saruurad haysee
##selel yaanay kugu ridin
##Sirta Nolosha   Dib U laabo
##Saaxiibkayow heedhe
##Safar baan ka imi dheere
##Marka hore salaan diirrran
##Marka xiga samow heedhe
##Ha ka nixin si-dalagtayda
##Sacab fara-madhnaantayda
##Suugaanta yaabkeeda
##Salka iyo fadhaa keena
##Marka xiga sugnaanteeda
##Socodkiyo falkaa sheega
##Xeerkeedu waa saase.
##Saaxiibkayow heedhe
##Anba saaka qaybteeda
##Sirsirraan ka joogaaye
##Xadhiggiyo bal eeg suunka
##Iyo sabarka gaadiidey
##Iyo salabka ii qaaran
##Iyo suudha guudkayga
##Hilaygiyo waxaan saabka
##U gilgiley Samaw haanta
##Subag inay ku dhiiqdaaye
##Saasay ku badisaaye
##Sannad weliba xeeshiiye
##Kol hadday silloonaato
##Samaheedu waa dhiige
##Sumuc talada loo dhiibye
##Sida sida sidaas weeye
##Si la yeeli jirey weeye
##Marka xiga Samaw heedhe
##Talo sibiq dhaqaaqeeda
##Soof-daran habawgeeda
##Sal-fudaydka hooggiisa
##Bal sallaankan fuul laalan
##Iyo sagabtan heensaysan
##Dhulka saas u jeedaali
##Sidan iyo sidaas fiiri
##Sidan iyo gadaal dheeho
##Raqda solan lafaa soogan
##Bal su'aal u celi meydkan
##Sababtuu u go'ay raadi
##Bal dhegeyso saylaanka
##Iyo salowga beer-qaadka
##Iyo sebiga yeedhiisa
##Waxaad aragtay oo saasa
##Waxaad maqashayoo saasa
##Maxaad odhan lahayd Suudi?
##Samalaho furfuriddooda
##Godka seer-ma weydaanka
##Marka ay sabbuux gaadho
##Si kalaan u dhigi taase
##Saaxiibkay Waayaale
##Suurtuu dhalaay heedhe
##Heedhee Sahraay heedhe.
##Waxaan adiga kuu saantay
##Dadka kaaga soo soocay
##Sahra kuugu yeedh-yeedhay
##Siduu aabbahaa heedhe
##Samo ii faraan heedhe
##Kuu siinayaa heedhe
##Sooyaalka taariikhdu
##Iyadaan salguurayne
##Murtidaan Sahraay heedhe
##Sadar kuugu qorayaaye
##Heedhee Sahraay heedhe
##Curad suubbaneey heedhe
##Summadii Rashiid yeelo
##Iyo weynidii Saado
##Iyo sawracii hooyo
##Sinjigii hablaa geeska
##Subaxdii indhaa kuulo
##Tintu saqafta yay waayin
##Iyo diibka loo saaro
##Subko oo xayaabayso
##Korka siigo yey taaban
##Ku illaali saabuunta
##Dharku siifad yuu yeelan
##Suyac iyo bar gaasheysan
