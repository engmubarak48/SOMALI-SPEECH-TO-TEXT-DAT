##Isha waabanaysaa
##Ha ku waano qaateen
##Wegenkiyo colaadaha
##Nin dulmani ha weheshado
##Waddammada adduunyada
##Afarteeda waaxood
##Dhibta iyo wax yeellada
##Inta ila wadaagtaay
##Aan heeso weriyee
##Kici weerarkaagii
##I waraabsha geedkii
##Waxyigaygu saarraa.
##Xamareey Ma Nabad baa
##Dib U laabo
##Xayaabkii cir da'ayeey
##Daruur shalka xayddaay
##Xulad geenyo ugubeey
##Darmaan xoosh u dhalataay
##Xil-dhibaanka nabaddaay
##Xajkii Geeska Bariyeey
##Cadceeddoo xab-bururtaay
##Marna xabag barsheeddii
##Nafta xiisa gelisaay
##Xudduntii dhulkaygaay
##Xaruntii dadkaygaay
##Xamareey ma nabad baa?
##Xiddigtii bahdeediyo
##Xubnaheeda kala maqan
##U ahayd xusuustee
##Sumaddooda xaynkiyo
##Shanta gees u xidhataay.
##Xudduntii dhulkaygaay
##Xaruntii dadkaygaay
##Xamareey ma nabad baa?
##Laamaha xorriyaddiyo
##Xayn-daabka calankee
##Xejinaaya dhalashada
##Xididkay ka beermaan
##Xinjir laga waraabshaay.
##Xudduntii dhulkaygaay
##Xaruntii dadkaygaay
##Xamareey ma nabad baa?
##Carra-edeg xanteediyo
##Xaska weli dhex-yaalliyo
##Xaskulaha in laga guro
##Danahooda xigashiyo
##Xagal-daac in laga jiro
##Tii loo xil-saaraay.
##Xudduntii dhulkaygaay
##Xaruntii dadkaygaay
##Xamareey ma nabad baa?
##Isticmaarku xeel iyo
##Xanaf iyo wax-yeelliyo
##Xanan iyo dhibaatiyo
##Xadhko miidhan weeyoo
##Sida geed xajiinluu
##Xagxagtaa kor kaagee
##Xadantada gumeystaha
##Xaram lagaga maydhaay
##Xudduntii dhulkaygaay
##Xaruntii dadkaygaay
##Xamareey ma nabad baa?
##Danta inay xaraashaan
##Dembi inay xambaartaan
##Ama sharafka xooraan
##Isticmaar la xididaan
##Ama xeer la yeeshaan
##Nimankii ka xila-furay,
##Naftu waxay u xilataa
##Dhegta xeerinteedee,
##Nolol aan xarrago wadan
##Nimankii xanuunkiyo
##Xabsiyada ka door-biday
##Gobannimo xaq weeyee
##Inta geesi loo xidhay
##Ama xawda laga jaray
##Geerida xalaasha ah
##Nimankii xantoobsaday
##Halka lagu xormeeyaay
##Xudduntii dhulkaygaay
##Xaruntii dadkaygaay
##Xamareey ma nabad baa?
##Shinnida Xumbaaliyo
##Sida xaydha-weyntii
##Nimankay Xawaashiyo
##Xaab-qaaddu keentee
##Xagga sare ka soo degey
##Dhulka xaabadii tiil
##Nimankii xambaartee
##Dhirta xaalufka u rogey
##Dunidaan is-ximinnoo
##Xasillooni loo yaal
##Dadku kala xishoodaan
##Nimankii xaduurkiyo
##Xadaafiirta geliyee
##Inta ay xifaaliyo
##Xumo iyo colaad iyo
##Xiisadaa ku kiciyeen
##Xolad daba ku olosheen
##Xadhkaheeda kala furay
##Xidid iyo tol wada yaal
##Nimankii hub xoogliyo
##Xakamaha ku kala raray
##Kala xaday walaalaha
##Marwadii xanjeerrayd
##Nimankii xabbaadhee
##Xawawaray dhasheedii
##Kuwa midabka ximiyee
##Xaqlahana addoonsada
##Xistigiyo gumeystaha
##Birta looga xiiriyo
##Halka lagu xabaalay
##Xudduntii dhulkaygaay
##Xaruntii dadkaygaay
##Xamareey ma nabad baa?
##Sida xuur wedkeedii
##Xan ahaa ku maqashaan
##Amba xiisahaagii
##Xamarey la dhuubtoo
##Xalay waxan baraarugey
##Iyadoo xiddayseey
##Inta xaysku kuu da'ay
##Dhulku wada xareed iyo
##Xamash iyo ugbaad iyo
##Xilli yahay barwaaqoo
##Dayaxaagu xaynkiyo
##Xuubkii dillaacshoo
##Inta uu xanjaadkiyo
##Xagal qudha la soo baxay
##Dusha sare xinnaystoo
##Dhallinyaro xariiriyo
##Halbo Xuural-caynii
##Isasoo xusheenoo
##Xeebtaada yaabka leh
##Inta ay xaraaraha
##Laba laba u xaadheen
##Xusullada dhigteenoo
##Xeerkii kal-gacalkiyo
##Lagu jiro xisaaboo
##Xantu hoos u socotoon
##Aniguna Xayaad iyo
##Xiddigtii jacaylkee
##Shanta xaraf mid lagu daray
##Xog-waraysanaayoon
##Kolba xaada cududdiyo
##Xaradhkiyo garaaraha
##Il-badhkeed ku xadayee
##Xudduntii dhulkaygaay
##Xaruntii dadkaygaay
##Maxaad aniga oo xidhan
##Lahashada xanuunka leh
##Ii xusuusinaysaa?
##Dhulgariir
##Dib U laabo
##Maansadii Dhulgariir.
##Axmedow nin dheeraad sitoo dhiibsan baad tahay
##Tukalaad u dhaaftaa kolkaad dhaliso tii roone
##Dhalintii caleemaha lahayd waygu dheertahay
##Dhawr iyo shan dhawr iyo haddana dahwrarba jiraa
##Haddaan beegsi kala soo dhexbaxay, tooda meel dhigay
##Labadii dhallaanimo lahayd ways dhar urisaa
##Berberaawi dhuub iyo ka dhuub waysu dhurannaa
##Ilhaamay dhiggaagiyo hablaha dhuude falanqee
##Hadduu dhaguxu kala hayb tirsado dheemman baad tahay
##Suugaantu waa dhaqan haddana waa sud iyo dhiib
##Dhidib iyo lud bay leedihiyo dhaabad iyo meel
##Dhuuxuu ka eegaa ninkii dhilan yaqaanaaye
##Qofba waa dhankuu ka arko iyo meesha uu dhigo
