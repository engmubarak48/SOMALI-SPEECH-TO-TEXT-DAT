##Haddaan laysu dhamanayn
##Nafta laysu dhiibayn
##Ama dhaxal tis qaadiyo
##Dhismo aqal la taagiyo
##Ubad iyo dhaqaaliyo
##Dhaqan reer la kala sugin
##Dhunkashiyo u jeedadu
##Tahay dhaayo guudkood
##Waabay la dhabaqsado
##Dhereg iyo markaas qudha
##Ama sida dhurwaayada
##Hilbo gabadh dheg roonoo
##Higlo loogu dhuuntoo
##Dhakhso loogu kala baxo
##Ninba waxa dhabbacashada
##Dabinkiisa ugu dhaca
##Dhidar iyo xabaashii
##Sharaf lagu dhabcaaliyo
##Dhawrsooni laga tegey
##Dhalanteedka beenta ah
##Bulshadaa u dhaawacan
##Hab jacayl u dhaqan galo
##Ma holladay ka ugu dheer
##Maamuusna ugu dhow
##Mise weli wax baa dhiman
##Ka rogoo hadana saar   Dib U laabo
##Ka rog oo haddana saar
##Sabkax oo haddana seed
##Seemman oo haddana sulan
##Sidkan oo haddana sagan
##Sahlan oo haddana sudan
##Sal leh oo haddana sigan
##Sillan oo haddana sugan
##Subkan oo haddana solan
##Af Somaligaygow
##Wax sawaaban noqotee
##Maxay kuu sameeyaa?
##Ka rog oo haddana saar
##Waa lagu sugayoo
##Lagu saadinaayee
##Cabdiyow ma socotaa?
##Xeebaha sintoodiyo
##Ninka Saylac joogow
##Sagalkiyo daruuraha
##Wararkaagi saaraa
##Xamar bay bishii soon
##Saxal-qaaddu keentoo
##Sahankaagi noo yimi
##Sahaydiina noo keen
##Xagayaga sareediyo
##Waa Seer-ma weydee
##Maxaad saaka joogtaa?
##Ka rog oo haddana saar
##Tiro siman sagaal tuur
##Soddon keen sided hoo
##Waxa hadhay bal suuree
##Ma so'baa ma saan baa
##Saddex iyo shan waa kee
##Sakalaha ha laga guro
##Laba sulub ha lagu daro
##Guryo samo ha lagu furo
##Ka rog oo haddana saar
##Siinleyda maansada
##Haddii saami loo dhigo
##Dadku uma sinaadoo
##Suuganta hadalkiyo
##Cabdiyow sargooyada
##Lagu kala sed roonoo
##Rabbi wuxu ka siiyiyo
##Sida ay la noqotuu
##Ninba seylad keennee
##Ha saluugin Riiraash
##Ina Saalax haw dudin
##Af-qallooc ha saamayn
##Soomaali weyn baa
##Xaajada la socotoo
##Iyagaa ka seegiyo
##Ka sugaaya garanoo
##Kala sooci doonee
##Laba seeble yeelkii
##Ha ku lumo sursuuraha
##Sixirkiyo shan xuubluhu
##Ha ka dhaco sallaankee
##Xidho saanadaadoo
##Sulufkiyo colaadaha
##Samaydaadu yay jabin
##Ka rog oo haddana saar
##Badadheena Saaqiyo
##Samawada ku magac dheer
##Rag Saluugla ula baxay
##Marna Suuban lagu yidhi
##Sumaddeedu waa caan
##Kula siistay Baaruud
##Adna haygu sara tegin
##Waa Saxarla sheekadu
##Ka rog oo haddana saar
##Hararada sal iyo baar
##Lagu taxay sitaacee
##Loo soohay baarkiyo
##Saddexlaha ujeedaa
##Dhigta loogu saabboo
##Marti sama falkeedaa
##Koramada sagaal jirey
##Loo sudhay hoggaankoo
##Sooryaa la hurayaa
##Safar baa la furayaa
##Sumallaa la qalayaa
##Xididkiyo sokeeyaha
##Laga seexan maayee
##Salliyada xariirta ah
##Socotada u kala roga.
##Ruuxii saboolow
##Xilku saari maayee
##Saca maatada u godol
##Saadaal ku noolow
##Samirkana ha moogaan
##Ruuxaan wax sidinoo
##Shirka soo salaamow
##Adigaa wax sugayee
##Sarar iyo leg iyo badhi
##Kee baan ku siiyaa
##Sacabkaagu qaadaa?
##Iimaan sed weeyee
##mid haddaad saluugtana
##saddexdaba bal iga hoo.
##Ka rog oo haddana saar
##Sidig maqan ninkeedii
##Talo waw sar go'ay tahay
##Jid-Siraad korkiisiyo
##Suudaa la marayaa
##Sanadaa la dhaxayaa
##Sahay lagama maarmee
##Ha la jiro sibraarada.
##Ka rog oo haddana saar
##Saanteena guudkiyo
##Suntu hilibka dhaaftoo
##Sal waxay ku leedahay
##Saableyda uurkiyo
##Sambabada dhexdoodoo
##Maal baa la sarayaa
##Selel looma baahnee
##Kii seedayow toos.
##Ka rog oo haddana saar
##Soodhkiyo billaawaha
##Sinta midig ha lagu xidho
##Faraskana silsiladdiyo
##Seetada ha lagu furo
##Seefaha ha lala baxo
##Seeraa la furayaa
##Saryan baa la dabayaa
##Wiyil baa la sabayaa
##Xaajada sal fudud iyo
##Sakatiga ha laga jiro
##Sahwi yaanu kala ridin
##Sahal yaan wax loo odhan
##Dhulku waa sanqadhayaa
##Cagta saari maynee
##Socodkeenu xeel iyo
##Ha ahaado laba suul
##Sirna yaan la faallayn
##Murtidana ha saafina
##Ka rog oo haddana saar
##Maansadu ha socotoo
##Sida daad mahiigaan
##Dhulka haw sabbaysoo
##Kolba sabo ha gaadhoo
##Culimada salaaxdaa
##Senge hawgu joogtoo
##Ninba subax ha maalee
##Ruuxii suldaarow
##Garo inad sabool tahay
##Soddoh weeye xeedhadu
##Ragna waa u siman tahay
