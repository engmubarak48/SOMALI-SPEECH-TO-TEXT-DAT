##Wuxu yidhi halyeygii
##Ama haada soo faray
##Ku billaabay heestii:-
##"Ninka ila hadlaayee
##ii soo hiloobee
##hawdkiyo xabaalaha
##hiilkaygu keenee
##hambalyada isiiyee
##hogga iiga yeedhow
##hab-dhaceeda maansada
##adigaa higgaadshee
##anigana war iga hoo"
##"Waxay howli joogtaa
##ama lagu harraadaa
##hanad lagu cidhiidhyaa
##hanti lagu gumeystaa
##dumar hoodo leeyahay
##raga hoos u eegaan
##hoogtada adduunyee"
##"Qofka samir hanbaystaa
##godka kuma hungoobee
##ifka hadimadiisiyo
##dhibtu way horreysoo
##ma huraanta aakhiro
##anigaa ku haystoo
##hogol bay kor joogtoo
##onkod iyo hillaac baa
##dusha iga hadheeyoo
##haro aan g'ayn baan
##darayaa hadhuubkoo
##hoobaan bislaataan
##habaq li'i dhex joogaa
##ishu halacsanaysaa
##guri hoos qabow bay
##halabtaydu taallaa,"
##"Naftu waxaan u habaya
##sida hooyo wiilkeed
##naasaa horaadkiyo
##haaneedka siisiyo
##nirig hooto nuugoo"
##"Hodan iyo jacaylkeed
##dani igama haysoo
##hablo Xuural caynaan
##haasaawiyaayoo
##huwanahay taftoodoo
##lagu yidhi u heesoo
##geelii hor weyn baa
##igu soo hormanayoon
##u hayaa wadaantoo
##hawl bay sugaysee
##haye nabad walaalow"
##Hooyo   Dib U laabo
##Hooyooy la'aantaa 
##Aduunyadu hubaashii
##Habeen kama baxdeenoo
##Iftin lama heleenoo
##Dadku uma hayaameen
##Xiddig hawd ka lulatoo
##Sida haad ma fuuleen
##Dayax heego joogoo
##Hubka laguma tureen
##Hawo laguma gaadheen
##Cirka hirar ka muuqdoo
##Hooyoy addoomuhu
##Halkay maanta joogaan
##Adigow horseedoo
##Intaad hanad xambaartee
##Haaneedka siisee
##Horaaddada jaqsiisee
##Habtay baan xisaab iyo 
##Tiro lagu heleynoo. 
##Marka aad nin hiilloo
##Laga baqo hashiisiyo
##Halyey diran dhashaa baa
##Hooyo lagu xasuustaa
##Marka aad nin hoo-loo
##Gurigiisa habaqluhu
##Isku soo halleeyoo
##Hayntiisa quudhoo
##Hor Illaahay geystiyo
##Lama hure dhashaa baa
##Hooyo lagu xasuustaa.
##Mar aad nin himilada
##Hilin toosan mariyoo
##Hir markii la gaadhoba
##Ku labaad hilaadshoo
##Haga maatadiisoo
##La higsado dhashaa baa
##Hooyo lagu xasuustaa.
##Marka aad nin hoogiyo
##Ka hor taga daalkoo
##Garta hubin yaqaanoo
##Xaqa hoos u eegoo
##Halistiyo colaadaha
##Dabka hura bakhtiiyoo
##Ku haggoogta dhiiggoo
##Dadka kala hagaajoo
##Kala haga dhashaa baa
##Hooyo lagu xasuustaa.
##Markaad hoobal caaniyo
##Hindisaa farshaxanoo
##Hab-dhaca iyo luuqdiyo
##Hawraarta maansada
##Heensayn yaqaanoo
##Rabbi biyo u siiyoo
##Labadaba hannaanshiyo
##Hal-abuur dhashaa baa
##Hooyo lagu xasuustaa.
##Dumar iyo haween baa
##Nolol lagu haweyntaa
##Kuwa lagu hammiyayee
##Sida hawd caleen weyn
##Rag u wada hammuumee
##Ishu calacsanaysaa
##Hablahaaga weeyee
##Marka guur la haybshee
##Gabadh heego dheeroo
##Hoobaan la moodoo
##Karti iyo hubqaadloo
##Quruxdana ka hodaniyo
##Hira laga aroostaa
