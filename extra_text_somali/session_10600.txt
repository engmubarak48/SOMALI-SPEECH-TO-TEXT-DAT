##Ku ilaali saahoodka
##Garashadu Sahraay ruuxa
##Sed u gaara weeyaane
##Hadduu saamigaas yeeshay
##Qurux ma leh saluuggeedu
##Dadku siigga dida maaha
##Sogob iyo ri'weyn maaha
##Sumal iyo laxdiis maaha
##Rati iyo sabeen maaha
##Falka iyo sugnaantiisa
##Socodkiyo abbaaartiisa
##Dhaqan sida xishoodkiisa
##Dabar iyo silsilad haysa
##Iyo suun ma dhaafaan ah
##Wuxuu soofka xoolaaba
##Kaga soocan yahay weeye
##Waxan uga socdaa heedhe
##Naftu seeto yey waayin
##Hana falin sidaad doonto
##Hadalkana sar weedhiisa
##Una saaf qofkii waaya
##Ha ka tegin sarbeebtiisa
##Hana gelin sursuur oodan
##Hana lumin sargoyntiisa
##Hana liqin sangaabtiisa
##Ha ku saxan badheedhkiisa
##Runta sogordoh haw yeelin
##Ha suldaarin dooddiisa
##Sisibaa wadaaggiisa
##Sababee abbaartaada
##Hana badin su'aashiisa
##Sarrifkiyo tilmaantiisa
##Saddex erey halkii dooni
##Soddon yaanay kaa qaadan
##Siddi-qabaxi yay raacin
##Sare haw dhig-dhigin luuqda
##Gacantana ha saydh-saydhin
##Hana odhan wax sawliila
##Heedhee Sahraay heedhe
##Sarta hilibka dheehaaga
##Samaydaada dhererkaaga
##Sarajooga muuqaaga
##Sanqaroorka jaahaaga
##Dahab iyo xariir saran
##Uma baahna saantaadu
##Hadda silis ha xidhan maaha
##Luquntana ha sudhin mahaa
##Waxan uga socdaa heedhe
##Marka aad sunuud hayso
##Waxa suuq mug-weyn yaalla
##Ha la simin kitaab weeye
##Hurdo iyo Sahraay jiifka
##Marka hore sariir raadi
##Salli iyo furaash dayday
##Saddexdaba hadaad weydo
##Lama seexan kari waayo
##Hadda saantu qodox maaha
##Suugaantu gogol weeye.
##Ninku qaday Sahraay tiisa
##Hadduu seed liqliqiddeeda
##Ku saruurad goyn waayo
##Subag iyo baruur doono
##Sidu jecelyahaa been ah
##Dhadhan iyo sibraar kayda
##Sidig caanaheedaa leh
##Badar iy sarreen shiidan
##Iyo sixin ku iidaaman
##Wax la cuno sabiib baa ah
##Nin samaystay baa faan leh
##Waxaad haysataa saasa ah
##Ka sokow intaan sheegay
##Hadda soortu dacar maaha
##Dharku Saadhi qudha maaha
##Saylooni garan maaha
##Iyo sabarandaa giiran
##Mana aha surwaal biid ah
##Haddaan saarku kuu diidin
##Saddex-qaydu ceeb maaha.
##Heedhee Sahraay heedhe
##Sar daruuran oo maasa
##Mar Abu Sarmaantiiya
##Dhacle baarka loo seesay
##Boqor wada xiyaakhaysan
##Sildiyaal jiljila dhiibsan
##Tusbax dhawr sagaal laaba
##Iyo qool sunaar dheehan
##Subeciyad xiddiyo laaf leh
##Adigoo siddeeddaas hal
##Iyo timaha oo soohan
##Ku darsaday sifaa guudka
##Garashiyo sarriig sheegtay
##Ma qofkaa sitaa jooga.
##Hadda salamadhlow gaabi
##Ha ku jabin saqlaa waalan
##Sallow ololka hoy jooji
##Ha saloolan xayndaabka
##Ha ku bixin saloognaanta
##Ha sarriiran waayeelka
##Sakatiga ka daa beesha
##Saha iyo af kala qaadka
##Ha ka nixin hiddaa suubban.
##Gabdhayahow sidee waaye
##Ilbaxnimadu saas maaha
##Hadba suf karkaro maaha
##Sararaha bannee maaha
##Qorqor suunniyaa maaha
##Dhabanada sibbaaq maaha
##Sanka oo la mudo maaha
##Sakhrad iyo xashiish maaha
##Sawir iyo riyaaq maaha
##Filin iyo sarcaad maaha
##Saxan reer galbeed maaha
##Kabo sookal dheer maaha
##Suuriyo durduro maaha
##Salsalaw cid kale maaha
##Qof silloon ku dayo maaha
##Wax sawaaban noqo maaha
##Sinta iyo lafaa duudka
##Saddex goor jejebi maaha
##Dhaqankaaga saydh maaha
##Soomaali diid maaha
##Sidaad doonto yeel maaha
##Dhulka oon ku sidi waayin
##Samadoo la koro maaha
##Xilliyada wax saareenka
##Iyo saacadaa reebban
##Sabbadiyo rugtay joogtey
##Gabadh timi ma saalloona
##Ku salliya Rasuulkiina (C.S.W)
##Salka dhiga guryaa seexda.
##Sunsun falan siddaha feyda
##Sati fudud salaan sheegan
##Indha suhub af geed saarrey
##Hadba surin ka sheekeeya
##Sidan iyo sibaas yeela
##Ereyada saluuuggoo dhan
##Kuma lihid Sahraay meella.
##Sunbo iyo maraadaa leh
##Inta sibiq dhaqaaqdaa leh
##Sagan daaqa jiitaa leh
##Inta marinka seegtaa leh
##Waxba aan sugeyn baa leh
##Inta sharafta saydhaa leh
##Suuraafta maqan baa leh
##Xadhig lama sitaan baa leh
##Saca Faarsa nacay baa leh
##Barni sumal xadkeedaa leh
##Heedhe Sahraay heedhe
##Suugaantu iib maaha
##Erey iyo sunnee maaha
##Hugun iyo sitaad maaha
##Siddi iyo I daya maaha
##Sadho iyo xajiin maaha
##Laba saaq ku gado maaha
##Waxan seylad gelin weeye
##Sahdi iyo dareen weeye
##Bulsho saaasaheed weeye
##Samaheeda mudan weeye
##Sawdkeeda diga weeye
##Sacabkeeda kulul weeeye
##Marna baadi sooc weeye
##Sahan iyo tilmaan weeye
##Dhaxal soo jireen weeye
##Wax ku saabsan meel weeye
##So'da iyo ka guro dhuuxa.
##Heedhee Sahraay heedhe
##Sirta noloshu xoog maaha
##Dhagar iyo suryee mahaa
##Surma seegto dedan maaha
##Sibqi iyo hunguri maaha
##Sacab iyo ka leef maaha
##Sukhrad iyo fal xumo maaha
##Hadba seeb u rogo maaha
##Salfo iyo ku faan maaha
##Damac iyo sandaho maaha
##Derejiyo saldano maaha
##Saro io dhalaal maaha
##Sidan iyo sidaas maaha
##Hadda sadadu lacag maaha
##Heedhee Sahraay heedhe
##Bulsho saami loo tuurtay
##Shan siyood wax loo yeelay
##Samir inay xigtaan maaha
