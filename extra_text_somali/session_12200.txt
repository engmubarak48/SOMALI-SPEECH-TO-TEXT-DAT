##Masalooyin xidhan baan
##Meelayn u deyayoo
##Mayalkaan xejinayee
##Hadda kuguma maakumin
##Ninka aad la magac tahay.
##Miyir iyo xilqaad iyo
##Malko iyo hufriaan iyo
##Milgo iyo xishood iyo
##Madal iyo gar-soor iyo
##Maskax iyo aqoon iyo
##Mintid iyo dedaal iyo
##Mabdaï¿½ iyo falaad iyo
##Murti iyo tusaaliyo
##Inta mudan adduunyada
##Marinnada hal-doorka ah
##Sina uma midowdaan.
##Galangal   Dib U laabo
##ï¿½Galangalï¿½ waa gabay uu tiriyey Abwaan Maxamed Ibraahim Warsame (Hadraawi) 1970kii.
##Waxa uu Hadraawi gabaygan ku muujiyey taageerada ay ummada Soomaaliyeed u haysay
##shucuubta Indoo-Jayna (Fiitnaam, Laaï¿½us, Kaamboodiya), kuwaas oo dagaal 20 guï¿½ood
##jiitamayey (1955 ï¿½ 1975) libin u diiday quwadaha reer Yurub iyo Maraykanka.
##Gabaygani gorfayn uma baahna, oo isaga ayaa is furfuraya, taariikhdana si wacan
##u sunkaya. Sidoo kalena, Abwaanka ayaa ka warramaya dulucda uu gabaygu ka duulayo,
##iyo waliba ahmiyada heer-abwaannimo ee uu gabaygu u leeyahay Abwaan Hadraawi.
##Dhagayso, dhugo, akhrisona gabayga ï¿½Galangalï¿½:
##galbis dhacay dadweynahan gabradey, gaafka igu meersen
##qurux ganac leh gole dheehaniyo, bilicdan gaasheesay
##gargarraanta nuurkiyo shacniga, la isku googgooyey
##shirgobeedka guurtida fadhida, garangar waaheelan
##marti gacala mudan laysu guray, gulufka heensaysan
##goloolada mashxaradaysa iyo, sacabka guugaabo
##gallada iyo raynraynta iyo, gooha dami waayey
##iyadoo gorfayntiyo la taxay, doodda gudaheenna
##guddi werisayaa iyo nin kale, gooni hadalyaaba
##qofba kaalin goorteeda buu, gaar u leeyahaye
##Anna tayda ii goï¿½an haddaan, galo abbaarteeda
##ma gunaanadaayee haddaan, jaro garraarkeeda
##gayaaxaa haddii aan ka furo, madida ii gaaxsan
##godolqaad hadday labada law, dib u yar gaalgaasho
##gaawwaha hadday buuxisoo, waliba gaash daato
##ganuunkeeda xoorka le haddaan, madalka gaadhsiiyo
##Anigiyo garaadkay haddaan, idin guddoonsiiyo
##geestayda waa iga dhanyahay, galangalkaygiiye
##gadaashay ninkii odhanayow, gacanta ii haadi
##afartaasi waa gogaldhigiyo, maanso gedeheede
##godkaan degay warkaas guud haddaan, kor uga sii guuro
##xaajada gondaha laaban iyo, godanka hooseeya
##gunta iyo salkeediyo haddaan, saro gunaadkeeda
##gawdiyo ujeeddada ladhkiyo, caawa iyo goobtan
##nimanyahow gantaalaha subkaye, gamaska dhiigeeyay
##nimanyahow galkiyo seefta yidhi, gees u kala leexda
##nimanyahow sidii awr gurgura, caynku gubi waayey
##nimanyahow garbaha buuxsadee, raray gardaadkooda
##nimanyahow gadoodiga bartiyo, galow la soojeedka
##nimanyahow habeenkii gudee, guura-bahaleeyay
##nimanyahow gadiidkii socdee, meel hadh gali waayey
##nimanyahow sariir lagu gamï¿½iyo, gogal ka dheeraaday
##nimanyahow guryaha diiday iyo, gaari lala seexdo
##nimanyahow gasiinkii ka tagey, gaws wax lagu qaato
##gudcur dama cirkoo gibil xidhoo, dhibic is gaadhsiiyey
##nimanyahow gudgude soo curtiyo, guuxu kari waayey
##gabadannada nimanyow dugsadey, goorad laga hoyday
##nimanyahow gabboodkiyo dugsiga, gellina hayn waayey
##gudguduudka waagiyo saq-dhaxe, maalin kala guurtay
##mugdi gabaï¿½ cadceed gaasa-baxa, waaga galacdiisa
##nimanyahow gumaystaha ku jaray, gaadmo iyo weerar
##miinada gumaadkiyo xeryaha, gaadhka lagu meershay
##nimanyahow sidii aarka guda, guudka kaga booday
##nimanyahow guddoonsadey inaan, godobtu duugoobin
##nimanyahow ma guurtada xuska le, geliyey taariikhda
##haddaydaan adduunyada gilgilin, xil i ma guuleene
##laabtayda kama soo goï¿½een, tix iyo geeraar e
##gocashada dareenkiyo murtida, amase guurowga
##waxad gaysateen buu ku yimi, gabayga joogaaye
##taariikhda guunka ah haddaan, gelin wax weydiiyey
##Allaylahe Galbeed wuu ku jabay, goballadiinaase
##Indoo-Jayna geeraw-ga qoran, guuldarriyo hooge
##Biyanfuu gulcubihii dhiciyo, galalki dhiigoobay
##Faransiiska wiishkii la goï¿½ay, saw la garan maayo!
##maantana geddii baa dhacdiyo, tii gafkii hore e
##gal dad liqa ul baa lagu dayaa, lagu gurraacaaye
##garka xadhigga loo daadshey iyo, gedefka loo saaray
##gaaggaabnidiiniyo malaa, gibil basaaskiinna
##is gamaarintiinnii miyuu, gorodda soo dhiibtay!
##iyagays gunaanada intay, qawl is geliyaane
##garannuugta laacii hodaa, goodir tiigsadaye
##gashigii maqnaa buu is yidhi, gooshkan soo celiye
##Baariis dabkii lagu gubaa, Waashintoon galaye
##geyigiinna oo idil illaa, gooddi iyo gooddi
##gargoor baa la moodaa timaa, ciidda guud-qubane
##gallaydhyeys waaraabiina xoor, gorofki caydheede
##rag baruurtu goobtiyo lagiyo, goolalbaw qalane
##gudur iyo badhaadhiyo mudiyo, goonji buu cunaye
##intaad gawracdeen iyo intii, goobo lagu laayey
##gorgor iyo intii baylahnimo, haad ku gabasleeyey
##garba-duub intaa ugu xidheen, galalka liileysan
##way galabsadeen ciilka ay, golongol tiiceene
##goldallooladay jecelyihiin, ciday galaaftaane
##gelin qudha ma daayaan ninkay, gaatir ku arkaane
##gacma hoorsi kaagama tagaan, kumana guuraane
##geesaa bay yeeshaan haddaan, waranku giirrayne
##dhagahay gufeystaan haddaan, geesiyaal heline
##garta ay dhagaystaanba waa, gumuc rasaaseede!
##gujaduu ku maalaa ninkii, geda-yaqaanaaye
##gudin iyo warmuu kaga furtaa, gaadhi shaaximane
##gurracnaanta iyo maagga iyo, laba-gar-daymoodka
##gaffuurtaagga iyo tookha iyo, higilka gawdiidka
##gabgabtiyo is-waalkiyo saskiyo, gooddigiyo faanka
##galoof-ololka wey leeyihiin, qabiyo guulguule
##dagaal laysu soo galay haddii, gaylanku is-dhaafo
##galaayuus qaboonada horray, gabarrucleeyaane
##hadhow bay sidii guunyo nugul, gebidhacleeyaane
##marka runi-runteed gaydo way, gamashi dhiiqaane
##gagsi ma le haddii loo cuskado, taniyo gaalleefe
##haddii laysu sii giijo way, galangalcoobaane
##gadaal bay u laabtaan haddii, good ku soo baxa e
##waligoodba guul kalama tagin, meel garaad jiro e
##gubniyada la soo daadsheyee, gaatin caranaaya
##gurmad raabaraabiyo coliyo, guuto iyo guuto
##wixii gaasas soo degay wixii, geesh is-daba joogey
##ee tirada ay gaadhayaan, ruuxna garanwaayay
##laf galluuban mooyee haddaan, goosan laga haynin
##maraakiibta goonyaha baddiyo, gaafka hoganaysa
##diyaaraadka gawdaa hayiyo, galacda baaruudda
##dabbaabadaha goobyaalayee, gurada loo buuxshey
##garangarinta naabaalka iyo, gabaxda riigaanka
##gaaraabidhaankiyo dabkiyo, gugaca yeedhaaya
##galayaxa is-dhaafiyo higtiyo, guuxa iyo reenka
##gudban iyo waxay tuurayeen, goosatada reebban
##waxay gaaxsadeen iyo waxay, godal ku keeneenba
##godanadda Kamboodiya taniyo, Laaï¿½us gudaheeda
##Fiidnaam galkeediyo intii, godanka Saygoona
##Indoo-Jayna gees iyo ka gees, guudka iyoo hoosta
##hub wixii galaabaxay haddaa, meelna lagu gaadhin
##ninkiinnii gurguurtiyo intii, naafo gabalgaashey
##ninkii gudungurcoodkuu dhaliyo, gacaladiis waayey
##nin goblamay nimaan gaban u hadhin, gaar nin keligiisa
##gallad qubatay xooliyo dadiyo, garangar duugowday
##gocoshiyo xanuun ma leh wixii, guud ahaan lumaye
##gobanimada waa loo dhintaa, gooriyo ayaane
##ummad gadata mooyee nin kale, waa ka garannuuge
##ma gabloosho beertii xabiyo, dhiig ku goraraaye
##damalkii la gooyaba midbaa, soo gadaal baxa e
##guri laga baroortaba aroos, gaafan baa xiga e
##haddaan loo garraadayninoo, waayo lagu guulin
##way gaaggaxdaa talada aad, gola-ka-fuushaaye
##garab-qaadka faylkiyo dhismaha, oodda guriddeeda
##gudintiyo hangoolkiyo habkiyo, gees-u-wada-jeedka
##gadhwadeenka xeerbeegtidiyo, gaanka wadartiinna
##gabadhiyo marwada heegantaï¿½a, ee gambada xooray
##gashaantida maryaha faydatee, gayfan diriraysa
##gaashaan dhiggiiniyo qorshaha, amma goï¿½aankiinna
##guddoonkiinna hoosiyo illaa, guniyo-baarkiina
##galdalloolo kama muuqatiyo, gobor la sheegaaye
##xaajadu gun bay leedihiyo, xeedho sii godan e
##farriin laysu geeyiyo ka culus, guubis iyo baaqe
##bulshadii gadooddaa midbay, dhiilla gelisaaye
##markay gibisha xoortaa taï¿½ kale, dabarka goysaaye
##gobolkii xoroobaa mid buu, gamaï¿½ ka toodshaaye
##jidkaasaa goï¿½doonkii maraa, geeddi mariyaaye
##gabbashada intii diiddanee, gaylan diriraysa
##galladiinu inay nuur u tahay, galiya maankiinna
##waxba arartu yey ila gudbine, waxan ku soo gooyey
##gaar kuma tihiin hawsha iyo, goonidiin qudhahe
##gar-naqsiga badheedhkiyo runtiyo, godolka maahmaahda
##golaa baanistiisiyo intii, geed inagu raacda
##gumaystaha intii diiddan baa, gacal wadaagtaane
##gammaan baynu wada saarannahay, guï¿½ iyo jiilaale
##nolosha iyo geerida dirkaba, waw gudboonahaye
##dhul guduudan geediyo ugbaad, ubax ku guud yaala
##xareed galac le galal buuxa iyo, webiyo guurreeya
##ido gorod madow iyo fardiyo, loï¿½ iyo geel foofa
##aar gooha gooliyo shabeel, haramcad guuxaaya
##goobyaalka deerada mankiyo, gurata maanjeeta
##gari jeenya dheeriyo biciid, goray-haldhaa qooqay
##wiyil gees leh farow gaadda-weyn, goodirkiyo cawsha
##maroodiga Ganaanee mirtee, gacanka laadlaadsha
##shimbiraa galooliyo maraa, buul ka wada goostay
##umad goba gabraartana u daran, gebi ahaantiisa
##oo waxad gashaaniyo ogsoon, guurtinamadiina
##gacmo furan salaam gaara iyo, gogal idiin taalla
##iyo guusha oo dhaw haddaan, goorna laga seexan
##galabtaas ninkii jooga iyo, guri-yagleelkeeda
##Kala Guran   Dib U laabo
