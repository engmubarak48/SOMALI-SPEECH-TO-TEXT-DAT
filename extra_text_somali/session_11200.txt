##Is wanneehintaadiyo
##Wadha hayla soo gelin
##Weysada ha iga jabin
##Alle weger haddana weger
##Weger iyo ka waaweyn
##Weger iyo ka waasacan
##Ma wadiiqo lulatiyo
##Waaq laan ku dhabar jabay
##Ma wartaan jidka ahayn
##Ma lugtaa wakala jedan
##Ma warkaan tilmaanayn
##Ma dhegtaan wax shubanayn
##Waar hooydu badatee
##Xaajadu wajaqanaa
##Ma waraabihii baa
##Wadhan iyo ka ciyey Togan
##Walbahaarka gocashada
##Iyadoo wash iga tidhi
##Waxa dhacay Cabbaasow
##Ila wabax tarareen
##Duni iyo wacaasheed
##Iyo werinta dhiilladu
##Wadnahayga shidayaan
##Ku wahsadey su'shaas
##Wydiinna kuma maqan
##Garashiyo war-celinteed
##Ayaa waaya waayaha
##Webiyada aqoontiyo
##Wacdaraha adduunyada
##Wixii laysla soo maray
##Waayaale hagar baxay
##Wacyigayga koriyaan
##Waddo ii jideeyaan
##Waayahay Diktoorkow
##Hadday weedhu muuniyo
##Walanqiyo dux leedahay
##Anba sow walaalow
##Wadar kela ma kaashado
##Sow wawga jiiftada
##Dadka waayahoodiyo
##Wejigooda kama qoro
##Anigoo werwerayoo
##Talo iga wansiixdoo
##Wana waani lulatoo
##Wiswis leexadiisii
##Igu weehanaysoon
##Wadha reer galbeedkiyo
##Weysaaqa Naatoo
##La walaac asqooboo
##Welwel jiifi waayoon
##Sida wiira wiirada
##Warwareeg ku lumayoo
##Hadba way ku kacayaa
##Warac meel ka ciidmaa
##Wax la yaable geystaa
##Wahad laydho keenaa
##Walwal soo afyeeshaa
##Waaceeni dhalataa
##Anigoo wadeecada
##Wantataca gumeystaha
##Wakinaaya socodkoo
##Wiiwiida dumarkiyo
##Weehaadka maatada
##La wareer sahsahayaa
##Dhulka waax madoobeyd
##Inta waa ku sara kaco
##Qorrax Gaandi weheshaa
##Wac ku soo tidhaahdaa
##Bulsho weerka xoortaa
##Aniguna wajiiniyo
##Waqal igu gadoodaa
##Wahabkii I saarraa
##Waanwaani dhaxashaa
##Dunidoo wajaqantoo
##Cagta lagu walaaqoo
##Inta weerayaal iyo
##Bahal iyo wareentiyo
##Kun waraabe boobeen
##Shan walleys u taliyeen
##Dad wanaag ku ledey xalay
##Inta weerar lagu furay
##Lagu galay war ma qabtada
##Shil ku waabariistoo
##Wadhantooda haaddii
##Ku wishiirriyaysoon
##Anna wadhida dhiillada
##Murugada wahwahayaa
##Weyrax meel ka toosaa
##Senge waalan fuulaa
##Isticmaar la wiiqaa
##Wabar lagula ciiraa
##Waydiisa taahaa
##Anigana wajaaf iyo
##Warmo layga siibaa
##Hadba laba is weydoo
##Kala weecanaysoo
##Nacab kala wareejoo
##Weji dadab is dhaaftiyo
##Sac warraaqa jiilaal
##Weyshiisa diidoo
##Weydaartey xeradaan
##Waanwaan dhex dhigayaa
##Hadba duul wahsanayoo
##Inta waayir lagu xidhay
##Wadhaaf lala hor joogoo
##Wanshax meel la jiifaa
##Wacdigaygu sooraa
##Hadba wadar la dhacayoo
##Inta ay wisiisidey
##Warmaheeda gurataan
##Ina wadiya leeyahay
##Hadba wiilal baxayoo
##Wacad qabe bahdiisii
##Wallihii ku baajoo
##Waddadiii ka leexdiyo
##Nin wabiina doontoo
##Wisin maqan ku duuliyo
##Waqle jiibka saaraan
##Wararkooda sugayaa
##Walamsade la tuuriyo
##Wadal lagu gadoodiyo
##Hadba meyd la wacay baan
##Digashada waddaacayaa
##Hadba wacal la toogtiyo
##Dadqal cayn wareegoo
##Inta wegeradkii go'ay
##Waabay kabbaday baan
##Warqaddiisa jarayaa
##Hadba waaq la ridey baan
##Weylaalistiisii
##Wilgaduu fadhiyi jirey
##Wasakhdii ka dhaqayaa
##Hadba damal wacnaayoo
##Webigii Ganaaniyo
##Salka gacanka Waaheen
##Waraqyada ku fidiyoo
##Inta wahan ka daba yimi
##Wiriqyada u bixiyoo
##Wakhti soo qandoodshoo
##Walcan go'a lalmanayoo
##Wegdihiisa laabtaan
##Ubaxii ku waabnaa
##Maqal weyd la togantiyo
##Waxaraha u tumayaa
##Hadba Shaah la waayiyo
##Boqor weer cad goostoo
##Inta wish la sara tegey
##Waaq waaq ka ridey baan
##Taajkiisa warasiyo
##Hanti shacab wadaagiyo
##Waqaf guud ka dhigayaa
##Hadba Janan wanjalanoo
##Dhulka laga wandaafshoo
##Cirka looga webiyoo
##Cidla dhex walhanayoo
##Wedku deydeyaayaan
##Waxa lumay ku darayaa
##Hadba feleg wareegiyo
##Yididiilo walacliyo
##Saadaal wil furatiyo
##Waaleeyo curataan
##Weelkeeda culayaa
##Wiyil dabarka goysiyo
##Hadba umal wallacay baan
##Werdigooda rogayaa
##Libin fool waliishiyo
##Hadba maalin weyn baan
##Wanankeeda loogaa
##Xinjir wararacdeediyo
##Hadba guul washiranoo
##War wareeg ku dhalataan
##Walqasheeda tiriyaa
##Onkodkiyo wannaaniga
##Iyo dhibicda weedhka leh
##Walanwalinta maansada
##Walwallaynta geenyada
##Wanqaraarka jiiftada
##Waxa looga jeedaa
##Ama loo wacwacayaa
##Wacdaruhu u dhacayaan
##Lugta waarrinaysiyo
