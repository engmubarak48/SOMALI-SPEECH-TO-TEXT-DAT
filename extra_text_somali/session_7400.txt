##Hambalyaan kugu siiyay hirashada
##Hawraar murtiyeedda hadalkayga
##Waxaan hidiyaaba waa hees
##Hortaada, gadaal, hareeraha
##Hibaan ku daleeyay hilinkaaga
##Habeenkaagu waa mid hooda leh
##Ku hoyo nabad Heego-Muuq-Dheer
##Hoobal   Dib U laabo
##Ninka hirarka dhaadheer
##Dadka kala hadlaayee
##Qof kastaba la haystee
##Ugu taga halkiisow
##Kolley waan hubaayoo
##Haasaasahaygiyo
##Waxa aad had iyo jeer
##La haloosiyeysaa
##Hibo gaar ah weeyee
##Hiddo maxaad ku dhaqantaa?
##Hanti maxaad ka leedahay?
##Hub maxaad ka sidataa?
##Adduunyadu hir weeyee?
##Maxaad haabanaysaa?
##Maxaad haybnaysaa?
##Waxa hoobal lay yidhi
##Aan kuu higaadshee
##Hiddo waxaan ku dhaataa
##Afkii hooyadeennoo
##Hanti waxaa ka leeyahay
##Suugaanta hodanka ah
##Hubna waxaan ka qaataa
##Hal-abuurka midhahiyo
##Hannaankiyo sargooyada
##Qalab lagu hufaayoo
##Lagu haadiyaayoo
##Hugunkayga yeedhaa
##Lagu hawl galaayoo
##Heellooyinkaygaa
##Bulsho lagu hagaayoo
##Ka hallawsan weligii
##Lagu hoga-tusaayoo
##Hawraarahaygaa
##Dhasha lagu habaayoo
##Dadku hadalladayduu
##Ka dhigtaa hal haysoo
##Dhegtu heesahaygay
##Hanqal taag ku maqashaa
##Hayhaato meelaan
##Halistiyo wax yeellada
##Ka arkaa hog dheeroo
##Hoydayda yeedhaa
##Nacab soo hillaabtiyo
##Horror lagu ogaadaa.
##Birta waxa u haystaa
##Hubka waxaan ku laayaa
##Qofka himiladaydiyo
##Neceb horu markaygoo
##Hagar-daamo taliyee
##Jecel hadimadaydoo
##Horsed sheelan baan ahay
##Hammi baa I lumiyoo
##Hogashiyo wareerbaa
##Hilbahayga laastoo
##Haraggiyo laftii baan
##Ku haddafayaayoo
##Ma haleelo dhaymaha
##Ma dhasado kalliilaha
##Mas ku jiro hoggiisoo
##Cawa daran la hoydoo
##Hurdo loo mar dhigay baan
##Anna haro-walwaaleed
##Hora hora idhaahdaa
##Inta aan higgaadiyo
##Hindisaha ku jeedaa
##Dadku iga hayaamaa
##Hore layga guuraa
##Inkastaan u heegnahay
##Xilka aan hagoognahay
##Misna habaqlahaygay
##Haadii ka dheregtoo
##Hanbo feenna mooyee
##Hordhac kuma badhaadhoo
##Hayinkaygu ima geyn
##Weli hogol da'aysoo
##Haaneedka uma qaban
##Weligey hal curatoo
##Duco iyo habaar baa
##I hareera yaalloo
##Waxan ahay nin hodanoo
##Hayntana ka madhanoo
##Adooigu hamiyayaan
##Waxba ii huraynoo
##Halac laygu dhaafiyo
##Gacan-haadis mooyee
##Qofna iima hagar baxo
##Adduunyadu hir weeyoo
##Hanti uma dudaayee
##Halis igu dardaarana
##Nafta haysan maynoo
##Mar qudhay hallowdaa
##Furataa hoggaankee
##Dadka ii han weynow
##Marka aad I hoysaan
##Waa in lay hagoogtaa
##Waxan hiil ka geli jirey
##Ama hoo ka tari jirey
##Hengel lagu taxgeliyaa
##Hadhow lay xasuustaa
##Hebbel lay yidhaahdaa.
##Hud Hud   Dib U laabo
##Boqorkay huq iyo ciil
##Hagardaamo lumisow
##Hadimada kalgacalka leh
##Cilmigii u hoydow
##Heesaha baroorta ah
##Halqabsiga jacaylkow
##Hambalyiyo salaan iyo
##Hibo iga guddoomoo
##Kolley waan hubaayoo
##Hawlihii addunyada
##Heshay aayahoodee
##Hal yar aan ku toydee
##Jannadii ma hurudaa?
##Hadh qabow ma jiiftaa?
##Hoobaan ma gurataa?
##Hablo Xuural-caynii
##Sow kuuma heesaan?
##Waxa aad la haysaba
##Hoo kuma yidhaahdeen?
##Wedka lama huraayee
##Reer soo hayaamiyo
##Hayin raran ma kulanteen?
##Hor Illaahay adigiyo
##Hodan maysku aragteen?
##Ma is dhaafsateen hadal?
##Bal maxaan haweenkiyo
##Dumar ugu hilloobaa?
##Ama kula heshiiyaa
##Ugu hagar la'aadaa?
##Sowtay hir beeniyo
##Ku tuseen hillaacee
##Hogol aan da'ayn iyo
##Hanfi kuu aroorsheen
##Hirwo kuu garaaceen
##Hungo kuugu baaqeen!
##Sowtay ku hawleen
##Ku jareen halbowlaha
##Haadaan ku koriyeen
##Hore kuugu riixeen
##Hogga kuu dabooleen
##Hoos kuugu tuureen!
##Sowtay ku heereen
##Hengelaa ku saareen
##Gudcur kuu hillaabeen
##Ku dhigeen habaaskee
##Cidla kaaga hoyden
##Hororkiyo waraabuhu
##Hilbahaaga jiiteen
##Haadda iyo xuunshadu
##Hanbadooda feenteen!
##Waxaan ugu hamranayaa
##Hooyaa ka dhalatoo
##Naaskii habreed baa
##Iga hiilinaayee
##Wallee hawlahaan galo
##Iyo heegantaan dhigo
##Dumar lama haweysteen
##Ragba ma hungureeyeen
##Hanti lagama dhiibeen
##Guri laguma hoysteen
##Hadal lalama yeesheen!
##Isa Sudhan   Dib U laabo
##Garan waayey sheekada
##Waxay gacallayaashay
