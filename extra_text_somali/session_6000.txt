##Ama garo ama ha garan
##Rag gudboon sal iyo baar
##Haddii geel isugu jiro
##Gar maqaate dhega li'I
##Go'aan wadari leedahay
##Hadduu goonidiisiyo
##Gaarkiis u maamulo
##Keligii nin gob yahay
##Inta badan gun hoosiyo
##Garax iyo qadhoon iyo
##Gaagaab ka wada dhigo
##Marka loo ged sheegtana
##Galka seefta kala baxo
##Wuxuu goosto keligii
##Ama geysto dabadeed
##Garashaa ku tidhi yeel.
##Ninka kale gilgilashada
##Hadduu giirto hibashada
##Ama goosto dabadeed
##Gacan inuu ku ciil baxo
##Dala'siga la gaasiray
##Garashaa ku tidhi diid.
##Dabadeeto goobtaas
##Dibno foolku goostiyo
##Gogoshoo la laaliyo
##Gama' oo la dayrshiyo
##Dhulka oo guhaad iyo
##Gubashiyo xanuun iyo
##Gulcub lala xarriiqiyo
##Godob baa ka dhalatoo
##Iyadana go'aan iyo
##Guubaabo tarantiyo
##Gurmashaa ka dhalatoo
##Iyadana gantaal iyo
##Gaashaan is jiidhiyo
##Baadidoo is guratiyo
##Gocondhaa ka dhalatoo
##Iyadana col gulufiyo
##Galow fooridiisiyo
##Geesi haadku loogtiyo
##Gaaridoo hengelatiyo
##Guryo laga baroortiyo
##Goblan iyo xabaal iyo
##Geeri baa ka dhalatoo
##Iyadana go'doon iyo
##Gacashiyo hagoog iyo
##Gacal kala fogaadoo
##Weji gabax is dhaafiyo
##Nabaddoo gurracantiyo
##Gob jabtaa ka dhalatee
##Iga gunud Rashiidow
##Geba gebada heestiyo
##Gabaygaygan kama wado
##Gaax-nuux la talintii
##Gabbal dhacay ka hadalkii
##Hadda galabta sheekada
##Waxaan uga gol-leeyahay
##Samihiyo is garabsiga
##Berri yaan la gees marin
##Gudban   Dib U laabo
##Waa duni la gaadoo
##Iyadoon gabow iyo
##Geerida ka dhow iyo
##Geeddiba ku talo gelin
##Seeftii qudh gooyada
##Galka looga siiboo
##Soo guur la yidhiyoo
##Waxay gaaxsanaysiyo
##Khasnadii guraysoo
##Daba goosanaysoo
##Is gunaanadasoo
##Waagii guduutaba
##Ged kalaad ku aragtaa
##Gurrac lagama waayee
##Sheekadu ged iyo xeel
##Af-gobaadsi weeyoo
##Raagaa sar-gooyoo
##Cali baa gardaadshoo
##Gadihii Qamaan iyo
##Gabaygii Salaan iyo
##Gudbantii Darwiishkiyo
##Murti weeye gibilloo
##Isku joog gun iyo baar
##Madabkii is-gaadhiyo
##Inan gacan farshaxanii
##Harraray garaariyo
##Gaashooyin marisiyo
##Googoos la saaroo
##Nin gardaadsha mooyee
##Ruuxii gudaanii
##Ka sal-gaadhi maayee
##Googgaa abwaankow
##Gabadh caana nuugoo
##Gugan maanta dhalatoo
##Dhul gurguurad mooyee
##Garanaynin socodkoo
##Gosha lagu xambaaroo
##Hayaanka iyo geeddiga
##Awr loo gureeyoo
##Gaadiid la saaroo
##Misna guudka dabatoo
##Garka aan furaynoo
##Debcinayn garayskoo
##Guurguurka noloshiyo
##Godadkii isdaba yiil
##Isku garab maraysoo
##Goormaan lammaanaan
##Ama lay gelbinayaa
##Taladeed ku gaw tidhi
##Waa xaal gurracanoo
##Gurranoo la yaablee
##Waxaan uga gol leeyahay
##Ruuxii gartow sheeg.
##Geel aan irmaan iyo
##Gabno iyo candhooliyo
##Madi guuto deeqdiyo
##Gaaniyo horweyn iyo
##Awr goola wadannoo
##Gaban daadahaynoo
##Gallad ciddi ku qabinoo
##Lala gelin hadhuubkoo
##Geedaha aqoonnoo
##Garow loo bisleeyoo
##Geeslow Biciidkiyo
##Garanuugta seenyoon
##Loo soo gabraaroo
##Misna guul-darraystow
##Ganac loo wardheeroo
##Cidi gaadhi weydoo
##Ninna goosan waayoo
##Dhaqankiisu gaar yahay
##Waa xaal gurracanoo
##Gurranoo la yaablee
##Waxaan uga gol leeyahay
##Ruuxii gartow sheeg.
##Waayeel godoodoo
##Gacalkii ku duuloo
##Guluf weerar saaroo
##Gamcihii dhiigii
##Gororshoo ku maydhoo
##Ma hadhooyin geystoo
##Misna loo garaaboo
##Godob reeb la siiyoo
##Inan loo guddoonshoo
##Gudbiyoo is dhaafshoo
##Gocor aan xil hanan iyo
##Nin labaad u guurshoo
##Ka gabbaati qaatoo
##Yidhi gaari maahayn
##Waa xaal gurracanoo
##Gurranoo la yaablee
##Waxaan uga gol leeyahay
##Ruuxii gartow sheeg.
##Halabuur   Dib U laabo
##Hal-abuurku waa geed
##Hufanoo udgoonoo
##Higil iyo caleen iyo
##Hoobaani fuushoo
##Ubaxuna kor iyo hoos
##Hilqadaha ku dhigayoo
##Hadh qabow ku darayoo
##Shinbiruhu hiraabtii
##Ka haloosiyaanoo
##Cidi aanay hurinoo
##Ishu haybta meel dheer
##Uga soo hilowdoo
##Higsi lagu yimaaddoo
##La habaarin weeyaan
##Hal-abuurku waa diin
##Bulsho hadalladeediyo
##Haasaasaheediyo
##Hinqashada dareenkiyo
##Hibo weeye Eebbahay
##Hanti aan la gadinoo
##Halladaad ku gelinoo
##La hagoogto weeyaan
##Waxa lagu habeeyaa
##Hiddahaad ku dhaqantiyo
##Himiliyo ujeeddo
