##Godankiyo ishii doon
##Gunta hoos u sii baadh
##Gorgorkii xammurraa
##Gacan haadis ugu yeedh
##Dadka goonni uga saar
##Gole xaadhan soo taag
##Googoos u kala bixi
##Gobannimo ku sooryee
##Gelbi oo lugaysii
##Geyigoo dhan soo mari
##Gobolkana wax uga sheeg
##Guji oo wax weydii
##Fuley baa wax gaadee
##Go'e yidhi iskeen sii
##Xaajada gun iyo baar
##Geeraar ku xadantee
##Gudbi oo is dhaafsii
##Ragna galangal soo celi
##Gabayana ka daba tiri
##Gudcur baa arlada jira
##Gogoshaa la jiifaa
##Gama' waa la maqan yahay
##Goonyaha cabaad iyo
##Gurxan baa ka baxayoo
##Reerihii badh baa gudey
##In la guuro weeyaan
##Gaadiid ma laylyana
##Gadh-wadeenka baashuna
##Gabadh buu ku xidhan yahay
##Iyaduna galbeed iyo
##Dhul fog bay go'doonkiyo
##Gocashada ku joogtaa
##Wakhti waa is gurayaa
##Goor danboo xisaabtii
##Geba geba ku dhowdahay
##Ayaa Gaarriyow qaar
##Gabrantii dayeysnayd
##Garaadkii ku soo degey
##Talo laysu geegee
##Dadku hawlo gaaxdiyo
##Gale baadi doonkii
##Gudcur laysla soo taag
##Gabadhii la weydii
##Geedka aan tagnuu yidhi
##Garta jilibka loo laab
##Hadalkina go'I waa
##Gudcur baanihiisii
##Markuu soo gunaanadey
##Guunyo keena buu yidhi
##Gucle orod la soo roor
##Goolal soocan loo miidh
##Ahminkiina loo gee
##Gudcur baa hadana yidhi
##Waxaa goobta keenteen
##Magtii Giibba maahee
##Gashigii badh baa hadhay
##Hasha gabanku maaliyo
##Gaadiidka beeshiyo
##Geyigiyo dhuloo idil
##Waxa geelal joogiyo
##Inta gorod madowliyo
##Geesleyda soo tuba,
##Iyadoon la kala gurin
##Hanti oo dhan loo gee
##Lagu yidhi guddoon hoo
##Inantii ma gadan tahay
##Yaa is gaadhey buu yidhi
##Googarada dumarkiyo
##Waxa aad go' haysaan
##Iyo googo lacageed
##Iska soo guru yidhi
##Guryihii la baadh baadh
##Guntintii danbaysiyo
##Kawlkiina loo gee
##Gudcur baa haddana yidhi
##Xinjir gaatamaysiyo
##Cadraddiyo gashaantida
##Inta wiil gantaashiyo
##Gaashaanka hanatiyo
##Ordoo geesigiinniyo
##Gaaridiinna labadaba
##Goobtan keena buu yidhi
##Codsigaasna loo gee
##Wuxu yidhi guddoonsadey
##Gabadhiina waa taas
##Guul-Allaa la wada yidhi
##Gaaridii la soo hoy
##Geesigiina loo door
##Guurkeeda hananlaa
##Gobolkana xilkiisiyo
##Geeddigiisa koowaad
##Gadh wadeenka noqonlaa
##Golihii la dheehee
##Harrarada la goobiyo
##Googooska lagu xidhay
##Gelbiskii rugtii yimi
##Gurxankiyo mashxaradii
##Dadku gooli baadhkii
##Gumucyada rasaasta ah
##Sida galayax loo tuur
##Isna goobta quruxda leh
##Hadba gees u daymoo
##Guurtidii isugu timi
##Mahad celin ku gaalgaal
##Markii waagu guubaha
##Iyo furay garayskii
##Gaafkiyo xusuustii
##Inta ubax guduutiyo
##Duco lagu gunaanadey
##Gaarriyow halyeygii
##Hanbalyada la gaadhsii
##Gacan qaadka lagu dhaaf
##Ka gadaala wiilkii
##Intuu gaadh u diray qaar
##Gargaraacyey aqalkii
##Soo gal baana lagu yidhi
##Gobaad foolku ka hor yimi
##Isha laysku galac sii
##Garashaa fogeysoo
##Gabadhuba ma heellana
##Wejigeeda guul iyo
##Gacaltooyo kuma taal
##Gacan qaawan soo fiiq
##Kaa geysan bay tidhi
##Xiisihii ka gaagaxay
##Hogashada gandoodkii
##Soo laabtay gorodkii
##Isaguna guhaaddiyo
##Guul guulka ka hor yimi
##Gabbashada is weydii
##Waxay tidhi "guntiga xidho"
##Go'a iga fur "buu yidhi"
##Gudin iyo hangool iyo
##Garab qaad is weheshay
##Tidhi "qabo guddoonshow"
##Gogol buu ku yidhi keen
##Ganbadh bay ku tidhi hoo"
##Gargariirka lahashada
##Cabashada is gabangabi
##Durba gaajo soo qaad
##Dib u guratay Joogdheer
##Eeg eegtay guritii
##Gudur meel halkana yaal
##Iyo gocay hadoodilan
##Ugu geysey meeshii
##Gurracow ku tidhi hoo
##Isaguna guddoon jidhi
##Baahiduu ugolon golay
##Gunnadii xujaysnayd
##Markii u gondaa dhigay
##Galladii ku rayray
##Hadduu gaar xil leeyahay
##Gabadhiiba kuma lurin
##Kaba goosey hadalkii
##Dadkii soo gadaal noqoy
##Hadba goosan soo biir
##Higsi laysku soo gaadh
##Gawraha duleedkii
##Gacalkii isugu yimi
##Golihii la weynee
##Dhagxan laysku soo gurey
##Shaxda loo garraaddee
##Lagu guulyey meeshii
##Sheekadu gabaabsiday
##Badh gataatigii ciir
##Galaayuuska hibashada
##Guuxa hoos ka tuurka ah
##Gocashada kor loo qaad
##Gorey baa ka ciyey meel
##"Gurayow war lagu sii
##gobonimadi waa halis
##geesku baylah weeyaan"
##Kaalay gawrac neefkaa?
