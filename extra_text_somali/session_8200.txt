##Ummul baa hurudee,
##Wax ku oogan xanuun
##Aamanuun gubayoo
##Umal baa shidayoo
##Ammuurii dhacay bay
##La asqaysantahoo
##Ilmahay dihataa
##Xalay eydu cuntoo
##Naxariista illayn
##Anshax baa dhaliyee
##Haddii uurka habreed
##Astaan gaara lahaa
##Hooyadii amranayd
##Arxan goysey markuu
##Xeer illow ku dhacoo
##Ubadkii magantaa
##Haadku eeganayaa
##Eerashoy bi'iwaa
##Iil dhexdisa haddaan
##Obocdeedu qubnayn
##Sow ma soo olosheen
##Aaway beer debicii
##Aabi baa lumiyee
##Arladeena miyaa
##Naas irmaani jiraa?
##Shan afraad shan afraad
##Birta kii ka aslaa
##Oori deydeyayee
##Aroosow magacaa?
##Ilko dhiigle maxaa
##Lagu aaminayaa
##Dhego awdan miyey
##Odayeyntu gashaa
##Irdha qaado ragow
##Naftaad aasi taqaan
##Waad abuuri kartaa
##Rag miyaad Ubaxeey
##Alabkiisa taqaan
##Asaydaada mar buu
##Ashqaraar huwiyaa
##Al-alooska gobeed
##Waa ka aar gudashoo
##Lama ooyo dhurwaa
##Ishinkuu legdadee
##Gabadh iilatay hooy
##Ayaanteeda madow
##Alwadkeeda ninkuu
##Alalaas geliyaa
##Uur ku taallada wuu
##Wuu ka iidsanyahoo
##Iman mayo halkuu
##Ka alaabo gurtee
##Ool waxay ka sidaan
##Ergo waa ta dhahdee
##Eedi hayga hadhee
##Waan afeefanayaa.
##Ubaxeey bahalaa
##Ku ilaashanayoo
##Ubaxeey hororaa
##Ku ugaadhsanayoo
##Araraa kugu dhow
##Orgobaa fadhiyoo
##Aarna waa gudayaa
##Iimo kaa deyayaa
##Geenyo aamus taqaan
##Tuugba waa eryadaa
##Mar baa ayrada geel
##Oohow loogu digaa
##Anfariirka dareen
##Adhibaaba didee
##Ahmin baa la gataa
##Hilbahaaga Ardooy
##Lama iibsan karee
##Aanadaada ha deyn
##Rag ul baa celisoo
##Ka adkayso qudhay
##Ammaantaadu tahee
##Waa arooryo horoo
##Orka kuu baxayaa
##Amba qaadka salad
##Weeye loo addimoo
##Hadal waa la abyaa
##Waa la soo ururshaa
##Arrintaada marwooy
##Wixii iiga ekaa
##Horaan kuu idhee
##Arbacuunkani waa
##Abhintayda danboo
##Waa ilayska hadeer
##Addinkaagu halkuu
##Ku abaaranyahoo
##Waa ammaano dadeed
##Amarkaan ku faro
##Waa asaaska halkaan
##Ka awaala digoo
##Axdigaas culus baan
##Adhaxdaada furee
##Sheekadaada ogow
##Idlaadkeeda hadhow
##Adduunkaa sugayee
##Af-dhabaandhab haddaad
##Oofin weydo xilkaas
##Way ahaan jirtey saas.
##Jeegaanta   Dib U laabo
##Jeegaanta dhalatee
##Cirka lagu dhexroore
##Dayaxoo dhammaysoo
##Dhulka dacal ku haystiyo
##Qorraxdoo dhacaysoo
##Dhiganaysa baallaha
##Midba dhool ku mudataay
##Weli waxaan dhafoorkiyo
##Dhabannnada la haystaa
##Heegandan dhaqaaq-joog
##Waxay dheelli-socotaba
##Soo caana dhuratee
##Kugu qabatay dheeggee
##Dhammidaa tin iyo cidhib
##Kugu dherersanaysiyo
##Ta kalee ku dhaaftee
##Dhican kaaga rutatee
##Dhudhun kaa fogaatee
##Ha hillacday dhuuxee
##Dhibic iyo mahiigaan
##Ku dhirbaaxday ciiddee
##Dhirta wada ruxaysoo
##Waxa dhaygag ii diley
##Midabadan dhinbiilaha
##Dharka wada xariirta ah
##Dhexda kuugu duubee
##Midba dheeha gaarka ah
##Xubin kaaga dhiibshoo
##Waxa adiga kaadhigan
##Ama baro ku sii dheer
##Qurux kaaga sii dhow
##Middan dhaxanta jiilaal
##Dabka iga dhex shidatee
##Wadnahayga dhilatee
##Dhillow-yahan sidiisii
##Dhan kastaba u raacdee
##Xididdada u dhaaftee
##Dhiiggii ka shubatee
##Xinjirtii ka dhuratee
##Sida dhaanka jiilaal
##Dhabarkayga raratee
##Dhoomaha I saartee
##Jidka aan dhammaanayn
##Igu tidhi ku dhererow
##Waxba yaan ku dheeraan
##Arrintayda dhabaqdiyo
##Sunta igu dhalaashiyo
##Dhigtan udubka weydiyo
##Lurka dhaawacaygee
##Dhallinyaro rag iyo dumar
##Dhawr baan aqaannaa
##Dhugatada kalgacalkiyo
##Wada qaba dhukaankoo
##Dheehashada jalleecada
##Isu dhaafi waayee
##Dhede xidid ahoo qudha
##Dhaayaha ku wada yaal
##Inkastay dhaqmaadkiyo
##Dhalashada wadaagaan
##Dhayal iyo fudayd baa
##Wed u kala dhaqaajaa
##mid dhacdaa halkeedii
##ta kaleeto dhaxashaa
##nafta laba dharaar qudha
##isu dhiibi laayoo
##sida dhegaha oo kale
##isu dhiman lahaabay
##dantu oodo dhacameed
##midba dhinac u saartoo
##arrintoodu dhiif iyo
##dhul ku foorar joogtaa
##kala dhiman adduunyooy
##ninkaad dheriga siisaa
##intuu dhuxusha hoosiyo
##dhardhaarrada ku maqanyaa
##dhagarta iyo geeridu
##dhoobada u qooyaan
##dadba wuxu dhammadaa
##intuu dharabka doogga leh
##dhutis ugu tukubayee
##hadba meel ku dhaxayee
