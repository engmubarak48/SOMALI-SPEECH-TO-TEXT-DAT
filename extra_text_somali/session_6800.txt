##Hablii talada guunkiyo
##Gunti jirey xishoodkee
##Hadlakoodu gaabnaa
##Hablihii gef hooyiyo
##Qarsan jirey guhaadee
##Haday godolo soomaan
##Haddey gaajo liitaan
##Cidi aaney garan jirn
##Hablihii gammaan faras
##Iyo geela ugubka ah
##Guur doon ka bixin jiray
##Hablihii Gargaariyo
##Guuleed ku curan jiray
##Goldaloolo iyo ceeb
##Hablihii ka guban jiray
##Hablahaan gankoodiyo
##Hilibkooda gadi jirinee
##Haddii aad gujeysaan
##Guulguul ku leysaan
##Godol qudha ku moodaan
##Gabal kooda dumisaan
##Hadba tooda goosha ah
##Ganacleyda jabisaan
##Dadku gabanaa xooriyo
##Garrac ley yidhaahdaan
##Inagoo gumeyniyo
##Dhaqan guurey weeyee
##Gocashada xanuunka leh
##Waxaan uga gon leeyahay
##Godob aabbe faleybaa
##Ubadkiisa gocondhiyo
##Gumarshiga ku noqotee
##Gabi dheer ku dumisee
##Ninka inan ma geyda
##Golqaniin ku maalee
##Guraac kaga daneystow
##Waxaad gaax saneysiyo
##Gashigaad cuneysiyo
##Xumahaad galeysaa
##Ruuxey ka goï¿½an tahey
##Gabadhaada weeyee
##Gafka aad faleysiyo
##Waxaad geysanasaa
##Galabkale ka sheekeyn
##Gebagebada sheekada
##Bal aan soo gunaanado
##Guddoonsiiyo jiiftada
##Gabigeed adduunyada
##Gobol-gobol u qaadoo
##Hablo weerar geli kara
##Hablo geela dhicin kara
##Hablo geesi dili kara
##Gobonimana hanan kara
##Hablo talada goyn kara
##Garta madal ka niqi kara
##Garashana iskaga mida
##Quruxdana ka wada gob ah
##Geesteena mooyee
##Gayi kale ma joogaan
##Hambaber   Dib U laabo
##Maansadani waxay ku soo caan baxday ama dadku u yiqiineen
##Hargeysi Ma Toostay Markaa maansada magaceeda dhabta ahi
##waxa weeye"Hambaber" waxayna soo baxday 1982 markii shacabka
##reer Hargeysa ay mudaharaadeen kuna kaceen dawladii Siyaad
##BarreMarkaas oo uu Hadraawi joogay Muqdisho, sidaas ayey
##nagu soo gaadhay maansadu,
##Habeenada weysha
##Dhurwaa habarteeda
##Dorraad ku hiraabtay
##Haan-haabadka naaska
##Haaneed ka deyeysa
##Nirgaa hugun yuuska
##Halkii lagu ooday
##Hammuunta ka yaw leh
##Riyaa hoganaaya
##Idaa tuban heelka
##Cadceedda hagoogtey
##Haleelada weydda
##Dhaqaaq hidin waaga
##Hareeriga taagan
##Dantaa ku habsiisey
##Inay hakadaane
##Dhulkoo hanad joogo
##Intaan gadadh heerin
##Ka sii degin heerka
##Hadeer la yaqaano
##Intaan habqan beeshu
##Huluulaha oodan
##Ku saan go'in hawdka
##Intaan habac jiitan
##Badhkeed ku hallaabin
##Markay habaq baahdo
##Dugaaggu hilbaysan
##Intaan hawa boodka
##Fardaa higil raacay
##Kuwii higsanaayey
##Hummaaggu ka reebin
##Xayeeshku habaabin
##Intaan halladaadka
##Hayaanku is waayin
##Habeenku dhex qaadin
##Hadhow la shallaayin
##Hadaadunka naaftay
##Sidii habas daalka
##Hawaarsadey ciidda
##Anaa hiddiddiida
##Hobey hobe hooda
##Durbaankiyo heesta
##Ku soo hoga geyne
##Adaa hal abuurka
##Tixraaca ha'leyda
##Ujeeddada hoose
##Hawaala yaqaane
##Haruu orod Faarax
##Horweynta jiciirtay
##Hadhaaga u jooji
##Haydaartiyo doogta
##Hantaaqada ciilka
##Dareenka huqdiisa
##Qamuunyada haarta
##Caloosha hugmaysa
##Hiirtaanyada raagtey
##Dhinbiisha hulaaqday
##Dabkaan hurin doono
##Colkaan humin doono
##Hargaa igu laalan
##Dhowaan henggel baasta
##Ninkaan huwin doono
##Sabaanka hagaagey
##Barwaaqada hoortay
##Daruur iyo heego
##Waxaa hogol gaaxsan
##Hadhaysay dushayda
##Harooyinka buuxa
##Hoobaanta bislaatay
##Haraaciga daadka
##Caleenta hiraysa
##Indhaa halacdooda
##Hibaaqiyo laaca
##Naftayda hankeeda
##Waxay hibanayso
##Haddii wedku daayo
##Inay heli doonto
##Anaa huba taase
##Hambaaber dhowaanta
##Dareen ma hurdaana
##Dagaal wata heeso
##Hidday u lahayde
##Hargeysi ma toostay
##Hogaanka ma diiday
##Harqoodka ma tuurtay
##Inaanay hummaaga
##Hadoodilan yeelin
##Sidii hebel geel ah
##Heshii Nebi Saalax
##Horaadada dhiibin
##Hankeedu ma siiyey.
##Waxay hibanayso
##Ninkay la hadlayso
##Hagaag ma u sheegtay
##Hadday sama weydo
##Inay hantideeda
##Nafteeda hurayso
##Hubaal ma caddaysay
##Allaylehe waa hog
##Shax aan la hilmaanin
##Malaa Hugur tiisa
##Waxaabu u haystey
##Inaan hayal toosan
##Harraatii aqoonne
##Maskii Hilqadaale
##Ma soo hardaf boodey
##Horaanse u sheegay
##Inaan hadda beeshu
##Hadhiimo ahayne
##Haddeer waxa jooga
##Hadmaan ka afeeftay
##Hasaasaha muuqda
##Wallee hagar daamo
##Falkaagu habeensay
##Higlooy gabbalkaa dhac
##Hangaalli hungaalli
##Hegaan hega gaalli
##Hunjaalli hantoolli
