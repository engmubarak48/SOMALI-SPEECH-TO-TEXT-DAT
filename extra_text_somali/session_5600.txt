##"Gurigiina dadab ma leh
##lagu gurey wixii yiil
##dadkii waa la gaasiray
##lama gadin xilkoodii."
##"Goosaradihii qaar
##Gurac kuuma dhiginaa"?
##"Gabadhiina waa ugub
##iyaduna geyaankeed
##guumeys ka noqotoo
##guudkaa u daban weli".
##"Sarar gool wan shilisoo
##geedaysan hooyaa?"
##Goraygiina yaabyoo
##Ka gu Qaafo buu yidhi.!!!
##Guray oo xuslinayoo
##Baahi geylameysiyo
##Gabaddano eryeysaa
##Gooddiga ka soo kudey
##Gobaad leexadiisay
##Meel dheer ka garatoo
##Waa gaal la joogii
##Yaradkiyo gabbaatiga
##Gudcur siiyey berigii
##Waa ninkii gumeystuhu
##Marka uu gabraar tago
##Garanuugta celin jirey
##Isna soo galaydh yee
##Iyadana talaw go'an
##Haan bay garaysiyo
##Ganbo iyo hagoog iyo
##Googgarad jacfaaniyo
##Maryo dumar u gelisoo
##Gunta iyo furkii bay
##Xinne ugu guduuddoo
##Waxay tidhi "Gadaan-Dheer
##Ninka soo gurdamayaa
##Gabadh doonimaayoo
##Gogol looma fidiyee
##Guushkiyo qadhaabkiyo
##Gawska ugu roonow
##Dhaxantana wax uga geli
##Aniguna gadaashiyo
##Guradaan ka baxayaa
##Gurigiina waa kaas
##Geyllankii xawaaraha
##Gurma go'an xaskeediyo
##Guban raran leh soo jiidh
##Dadkii qaar galaafaha
##Gaadada ku soo qaad
##Gurigii ku soo biir
##Gurrac xadhig ku taandhee
##Ku gaggabi tumaatida
##Garba duub iskaga reeb
##Ginbirkiina soo fuul
##Yidhi yidhi Gobaad yidhi
##Gacan dhiig leh soo taag
##Laye gooha soo reen
##Haantiina kama gurin
##Kol hadduu gobaad iyo
##Goosarado caammiya
##Is la helay ninkii Gurey
##Cidi lama gudboonee
##Hanbaddii ku gooraan
##Gufarkii ku naalloo
##Hadba goobo soo qaad
##Ku gufee calooshii
##Haki Maxamed geenyada
##Hash Garaw u yeedh yeedh
##Godol oo u gaal gaal
##Gabantana ka yara celi
##Wax la yidhi guyaal hore
##Bahal geed is-marisaa
##Maqlay gobol Islaamoo
##Wadaad gaasa baxay raba
##Gadh intuu samaystuu
##Kutub garabka soo sudhay
##Soo gaadhyey beeshii
##Hadba dadabta loo goo
##Hadba goolal loo loog
##Badhi iyo leg loo gee
##Gallad loogu roonaa
##Hoosna gaadhku kala socoy
##Gahan gaha abaaraha
##Sida weerka guuree
##Hadba reer ku soo gaas
##Hadba galab carraabaha
##Masallaha gabboodkiyo
##Hoos galbeedka soo dhigey
##Gelin qudha maqnaan waa
##Guryihii ku fara badey
##Galgal iyo xasarad keen
##Gacan dhaafna lagu arag
##Gungunuuska beenta ah
##Ku galgaley Quraankii
##Guudaankii dhayi waa
##Goosan lumay bariin waa
##Lagu barey gaddiisiyo
##Naan Geeddi Baabow
##Nag gunaanadkeediyo
##Garshada ku dheerayn
##Misna gogosha loo badi
##Isna laba gar-daaqii
##Hadba taako sii gudub
##Ganacsiga ku sii durug
##Guul-darraa ka salaglee
##Galab buu ka kacay meel
##Gegi laysu soo baxay
##Dadkii joogey goobtaas
##Kadin geela weydii
##Warka Geedi Baabbow
##Gujo iyo faq hoosiyo
##Isha laysku gaadhsii
##Waa dad soo gubtoo jabay
##Dhegahay gufaysteen
##Sii garooc hankiisii
##Gu'rin qaalinuu yidhi
##Yaa godkiisa hoosiyo
##Geysanaaya aakhiro?
##Shirkii ruux garaaboo
##Gacan taaga laga waa
##Iyadana ka sii gudub
##Kuye gacallayaalow
##Boqol shilin ha lay guro
##Goroddaa la wada lulay
##Ku go' baana lagu yidhi.
##Gonduhuu u sii degey
##Kuye geed is-mariskii
##Gini lagaca yaa hura?
##Laga gaabsey hadalkii
##Wuxuu yidhi galkiisiyo
##Yaa kitaabka naga gada?
##Gaw baa lawada yidhi
##Go' boodhka laga tumey
##La bannee gawaankii
##Dadku galab carraabaha
##Badhba gees u siigee
##Raabe raabe loo guran
##Golihii ku noqoy keli
##Goobtaas la kala dhimey
##Isna Geeddi Baallow
##Galalkiyo khamiiskiyo
##Garan gari kitaabkii
##Ged kaluu u diga rogey
##Miciyii gahaydhiyo
##Daba goojinaysiyo
##Gawsihii u sheellaa
##Gibishii u duubnayd
##Gashey saamihiisii
##Gaaleemadii tuur
##Gafi waa runtiisii
##Dadku gacan macaannaa
##Gobsanaa furfuranaa
##Gacaltooyo badanaa
##Gaarriyow shabeelkaas
##Gabbal iyo galaal iyo
##Maxaa gaasho loo qalay
##Maxaa goobo loo shiray
##Maxaa guulo loo qoray
##Taariikhda guunka ah
##Maxaa baalal loo gubey
##Immisaa garaaddiyo
##Billad gaara lagu tolay
##Immisaa g'sharafliyo
##Shaal guduudan lagu xidhay
##Gurey baynu haynee
##Hadda goosh labaadkii
##Aynnu guulihiisii
##Isla sii gorfaynoo
##Gurigii ku noqonnee
##Markuu guufafkii liqay
