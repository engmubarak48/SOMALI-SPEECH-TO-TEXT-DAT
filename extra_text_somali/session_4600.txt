##libintana ku geeraar
##xeeshiise lagu garay
##murti guun ah laga reeb.
##Jiiftada gar-dhaladka ah
##waxan uga gol leeyahay
##Allahayow gurracanaa
##marti goor xun socotood
##gobannimo ku soortood
##kugu tidhi gun baad tahay!
##Markii aan garaaddaha
##taariikhda kala guray
##illaa gogol-dhiggiinnii
##galabtaad is-wacateen
##taladana in lay galo
##Baarliin ku goyseen
##Ilaa gooshkan maanta ah
##hadimada i gaadhiyo
##waxaad geysateen baan
##gocahsda xasuustee
##maxaan reer Galbeedow
##godob kaa tirsanayaa?
##mise gabawar mooyee
##tolow maba garowdaan!
##Mxaas gaasas duuliyo
##guutooyin xoogliyo
##gurmad leedda-fuuliyo
##guluf weerar tooxdiyo
##dabley gaatan socotiyo
##geba-geba i saarteen?
##Maxaan goor la ssahdiyo
##habeenkoo gabbala-ridey
##laba gelin is-raaceen
##gaaf-meerka socotada
##iyo guura-bahallaha
##geesaaska fiintiyo
##galow fooridiisiyo
##galayaxa rasaastiyo
##col gurguuranaayiyo
##gellimaad ku sara kacay.
##Maxaad gaadde hoosiyo
##gurrac iyo shirqool iyo
##tabo igu gantoobteen?
##Maxaad garan-gartaydiyo
##guryahayga bi'iseen
##Gacal iyo tol wada yaal
##gobol gobol u u ooddeen
##laba aan is-gooyeen
##kala goonni yeesheen
##Maxaa laba gudboonayd
##midna garabka siiseen
##ka labaad u guusheen
##isku goï¿½a tiraahdeen
##Maxaa wiilal gaammurey
##intaad ugu guduuddeen
##ha galgalan tiraahdeen
##Maxaa Gaanni ciidmiyo
##hanad aan gardaadshoo
##ku goblamay birayseen
##golxobkiinnu ku afuray
##maxaa geesi aan dhalay
##inta gowrac mariseen
##gorgor baahan siiseen
##Maxaa inan gashaantiya
##gayaxaha ka siibteen
##milgadeeda gawsheen
##ka xil baxay gayaankeed
##maxaad gaari weer xidhan
##godol-qaad ku daydeen
##Maxaa guul darraystiyo
##godadliyo hinaasiyo
##Gocor igu habayseen
##Giiba sow nin ma ahayn?
##Geeskayga bari yimi
##Maxaad gacan ku dhiigliyo
##gibil kala tabooriyo
##garma-qaate dhegaliyo
##garac igu abuurteen?
##Maxaad good mariidliyo
##gungumiyo abeesiyo
##goodaaddo jilifliyo
##garangoorri socotiyo
##inta bahal gurguurtiyo
##belo igaga guurteen.
##Maxaa gegi dabayliyo
##gocodhaley cagaagliyo
##galoof iyo candhooliyo
##geyi lama degaaniyo
##goonbaar habaasliyo
##guban lagu asqoobiyo
##gaajada rugteediyo
##gabno igu tilmaanteen?
##Goobtii harraadkiyo
##gurigii cadceeddiyo
##geedkii saboolkiyo
##gudcur maararrowliyo
##yaa goï¿½doonka iga dhigay?
##adduunyada geddaas faray?
##gaasiray maxaan ahay?
##Maxaa gocayadiinniyo
##inta gaawihiinniyo
##gorof iga milaasheen
##gudhan iigu yeedheen
##Aaway guuyadaydii
##geeliyo loï¿½daydii
##faraskiyo gammaankii
##goolashaydi soocnaa?
##Aaway gaaxsantaydii
##dahabkii guduudnaa
##macdantii goshaydiyo
##gebiyada ku duugnayd?
##Warshaddiinna guuxdaa
##midhahay gadaysiyo
##miidday guntaysiyo
##ganacsiga abeerka ah
##xaggee looga soo guray?
##Guushkay tufaysiyo
##dheecaanka gabaxliyo
##xinxiraha galshaystiyo
##dhiigga goboï¿½leh yayska leh?
##Immisaa gabaarrey iyo
##garab-casigu koray?
##Maxaa gaatirtaydiyo
##galdaloolladaydiyo
##sida lay gabraartiyo
##garka laygu laylyiyo
##gedda lay salaaxiyo
##googgaa ku sabiddiyo
##gobortayda barateen?
##Dadku geed adaygiyo
##gudintay kol iyo laba
##lafa-geri ku dhuuxaan
##waxba kuma garaacdee
##miyaan tiinnu gaagixin?
##Maxaan geystay oo dhimay?
##maxaan galabsadee falay?
##anigoo la gamashiyey
##gondahayga seetadu
##waxay haar ku gedeftiyo
##Gurgurkii i saarraa
##boqol guï¿½iyo taartaar
##anigoo gun iyo baar
##korku wada gunaad yahay
##anigoo la golongolay
##sida caynku ii gubay
##gubuxsiga tallaabada
##graba-beekay dhowr jeer
##goob-joogna ka ahaa
##galab noolba waxa dhacay
##anoo uur-gululuca
##la gommoday dhibtaadii
##adoo gacan togaalaha
##gardarriyo is-yeel-yeel
##intaasoo gef muuqdiyo
##guul darrooyin igu falay
##maxaad weli guhaaddiyo
##gaadhka iiga haysaan?
##maxaa gumuca boodiyo
##gaara-bidhaantiyo
##hubka iigu gibisheen?
##Maxaad saymo gadataa
##dab gamaaray hurisaa
##Maxaad gawsahaagiyo
##miciyada golxaystiyo
##ciddi wada garaara ah
##shaadh u gelisaa
##maxaad geda-gedaysaa
##hadba geed is-marisaa
##Ummad geylameysoo
##gaarkooda taladii
##inta ay gorfeeyeen
##raba inay geyoodaan
##kuwa jira gadaashana
##gaadiid u celiyaan
##intaan gaasha-weyntiyo
