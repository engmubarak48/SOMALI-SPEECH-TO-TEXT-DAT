##Dadka dhiiri iyo qawl sanbaa lagu dhacsiiyaa
##Sida loo dhahaabu khalqigu ugu dhegtaagaa
##Dhunkaal iyo xajiin lama marshiyo dhuumatiyo sheel
##Sida dhuuni qaataha murtida looma dheehtiro
##Dhiidhiga nin laasimay hadduu dheegto waa halis
##Dheeldheelligaa laga jiraa waa la dherersha
##Dhexrooriyo waxa lagu hojaa weliba dhaad dhaad
##Dhoomaha waxaa laga xushaa teeda dhumucweyn.
##Hadalkana nin yidhi waa dhigaa siidhehbaa dilay
##Inaan dhaabadeeyaan rabaa dhawr kal dabadeed
##Dhaxalkeeda nimankii lahaa way dhebaandhebi
##Iyagaa dharaarba intaan dhaafay sii odhan
##Gabaygani dhambaal buu sidaa waayo soo dhaxay
##Dhulgariirna waa kii la baxay dhalashadiisii
##Dhawdhawda qaadkiyo ka culus dhaan wadaa yidhi
##Kana dheer is yeelyeelka iyo ii dheh iyo faan
##Qof dhabcaala mooyee nin kale waw dhadhamayaa
##Xaajada halkaasaan dhigoo dhaabad baw dihin
##In la sii dhaqaajay rabtaa dhaygag badanley
##Oo loola dhaadhaco halkay dhuux ka leedahay
##Waxaa lumay dhudhumintii runtiyo dheeli tirihii
##Inta samaha dhuxulayn kartaa waa dhif iyo kow
##Dhalool bay isugu biirtay iyo tii dharjo ahayd
##Dhulka wuu ku soo badanayaa baal ku dhooruhu
##Dhan-xiiradu haddii ay maqlaan ways dhufanayaan
##Sinnaantay dhaliil moodayaan tii ilaah dhigay
##Dhinacay ka joogaan sharciga waa dhis foorara
##Marka ay dhanaaniga gashiyo dhiibta kala guurka
##Dhiillaha nin buuxshaa ma jiro dhacart jiilaal
##Dhirin-dhirintu waa shay sanoo lagu dhabriiraa
##Hal dhabaalahaa awgaayow tii dhamayd geliye
##Hays dhigan nin nooloow hiddadu waysu dhimataa
##Hadalkana nin yidhi wa dhigaa siidhehbaa dilay
##Inaan dhaabadeeyaan rabaa dhawr kal dabadeed
##Dhaxalkeeda nimankii lahaa way dhebaandhebi
##Iyagaa dharaarab intaan dhaafay sii odhan.
##Laan dharab ka toostiyo hibooy dhool cas baad tahay
##Dhalankaagu waa luulka iyo dhirahay yaaquu
##Malaa roob la dhaca waad taqaan dhiinka jookha leh
##Dhalankiisa shaygaa gobta ah waad u dhigantaaye
##Dhibic iyo cadceed looshan iyo dheel guï¿½baad tahay
##Qurux iyo dheg baad leedihiyo dhaabad iyo sees,
##Dherer iyo laf baad leedihiyo dhaygag iyo yaab
##Dhebi heeg u baxay baad ka tahay dhoobo jiifyada
##Dhul fog baad ka laacdaa sidii dheenta laalida
##Ruuxii ku dhawraa si buu kuugu dhegayaa
##Dhabeelnimana way kugu jirtaa dhab iyo misaan
##Dhiidhiibsigaagiyo haddana dhuda wanaagaaga
##Dheehaaga maahee shishaad dhuux u leedahaye,
##Dhulka lagama soo qodin dadkee aadan baa dhalay
##Adiga iyo hablaa dhinaca kale waysu dhigantaan
##Dhud qudhaa ka wadda beeranteen dhaadashada guud
##Dhab-dhab baad ku kala leexateen adiyo joog-dheer
##Dhawaweylanka waxa kuugu wacan amase dhoohnaanta
##Dhab-darrooyinkoodaa qalbigu dhaawac dumayaa
##Dhimir bay ku sareen dabool baali kaa dhigay
##Dhafoor taabadkoodaa qod-qoday dhabannadaadiiye
##Dhaqaaq joogsiggaagiyo wejiga dhaxanta saar-saaran
##Dhadhansiga dareenkaa ka culus buuro soo dhacay
##Intaad adigu dhiilaysan tahay taydu waa dhicis.
##Hadalkana nin yidhi wa dhigaa siidhehbaa dilay
##Inaan dhaabadeeyaan rabaa dhawr kal dabadeed
##Dhaxalkeeda nimankii lahaa way dhebaandhebi
##Iyagaa dharaarab intaan dhaafay sii odhan.
##Dhaf dhaf iyo hal hays beena baa soo dhab dhabateene
##Dhugatiyo cad xaaraan ah iyo dhoohan may cunin
##Dhamaas lagu takooriyo ma jirin caado dhaaf kale
##Dhab cad iyo ma haysaan daliil meel la sii dhigay
##Dhaqankaas canbaarayanayaa saaray dhiillada
##Labadii hiyiga dheehi jirey way ka dheertahay
##Weligood dhibaadada aduun looma soo dhixin
##Dhaan dhaano maahee kashaa dhooli dmood tahaye
##Intii aad dhisnaydeen iyagu waa dhur sugayeen
##Dhufaannimo hagooglay intaas kula dhex joogeene
##Dharaar uun in waa kale beryey dhawrayeen abide
##Dhegahay intaas la hadlayeen waa dhab may odhan
##Dhibaatadana way eegayeen dhaayihii jirey
##Cishaday dhanaan tahay haddii laysu dholol fayto
##Dhab u dirirka waa lagu yiqiin dhaanto iyo shiishe
##Ragg hadduu dhabiiltamo naftay dhigi yqiineene
##In kastuu xiniin dhaafyuhuu dhiirinimo sheegto
##Mar haddaan dhalliil lagu gudbayn dhgalsho mooyaane
##Dareenkiisu wuxuu dhaadayaa hoos in loo dhigay,
##Dhar-dhaarray ahaayeen intaa dheri lahaydeene
##Dhaddig iyo labkoodaa ka kale dhinacyo taagnaaye
##Ninka ay dhisaan baan isagu tooda dhaydhayin
##Gudmahay dhabeeyeen ka badan lag iyo dheeraade
##Hadday dhigan lahaayeen mid uun maalba may dhaqane
##Dhaxalkiisa may soo xarayn dhogorta xoolaaye
##Weligood dhalaal subag ah iyo dhaashi may heline
##Dhay iyo karuur labada wel dhoosha may geline
##Hadday dhami lahaayeen miduun dhiilba may tolanne
##Dhegahooda maag baa qabsaday shayna may dhimine
##Sibaa loo dhaliilaa haddana ruuxna may dhibine
##Dhuyaal iyo kudaal bay damceen dhiigna may galine
##Dhulka waa ka sii guuraayaan ruuxna may dhicine
##Dhoof bay ku daasteen inay sibiq dhaqaaqaane
##Dhalashada nay dooriyaan bay u dhowdahay
##Dhagar inay galaan bay damceen dhaarse may marine
##Dhaxaan ogsoonaa halyey dhuuntay keligii
##Hadalkana nin yidhi wa dhigaa siidhehbaa dilay
##Inaan dhaabadeeyaan rabaa dhawr kal dabadeed
##Dhaxalkeeda nimankii lahaa way dhebaandhebi
##Iyagaa dharaarab intaan dhaafay sii odhan.
##Godka dhidarka beelaha qotow dhowr kal baa hadhaye
##Hadduu dhiillo leeyahay dulmigu waad ka dheregteene
##Intaad weel manno ah dhaamiseen waa dheg weyntahaye
##Dhanihii bad weyntiyo yuryuran waydinkiii dhuraye
##Ulihii dharkaynkiyo cayada waydinkii dhilaye
##Dhamacdiyo dabkaad quudateen maahadhalanteede
##Dhayl maaha maalmaha intaad guulo dhigateene
##Sabirkiina dheer iyo xaqaa tiina soo dhicine,
##Adduunyada ninkii dhalad yaqaan   waw dhab tiriyaaye
##Dhibaatiyo waxaa lagu yaqaan teeda dhinac taale
##Markaasay is dhaaf dhaasiaa\ labada dhoomoode
##Meel dhowna wuu kula kulmaa kay ka dheertahaye
##Meel dheerna way kala taagan kay ku dhowdahaye
##Nin xaqiina meel hoos dhigay tiisu waa dhedo,
##Xumaantana wanaag baa dhaxlee wayda haw dhimane
##Naftu dhaaba dhaabaha hiyiga way ku dhacantaaye
##Kol haddii dhabbada loo qorqoro way ku dhilantaaye,
##Mar haddii qalbiga ciil dhufasado dhaaftay taladiiye
##Sidxa dhooddi meerkii taleex haw dhaqaaqina
##Dhirbaaxooyinkii quudhsigaa dhuunta yuururaï¿½e
##Haddii dhagar inaad gaysataan laabtu dhigi waydo
##Sidaad dhaab u soofaysateen haw dhabaynina
##Cishadaad wax dhiilayn kartaan dhaafa tii culus
##Dhanka eebahay xiga adduun wayska dhalanteede.
##Hadalkana nin yidhi waa dhigaa siidheh baa dilay
##Inaan dhaabbadeeyaan rabaa dhawr kal dabadeed
##Dhaxalkeeda nimankii lahaa way dhebaan-dhebi
##Iyagaa dharaaraba intaan dhaafay sii odhan.
##Dhab dhabluhu markuu yimi arlada may dhammayn talo
##Waatay dhufaannadu khalqiga soo dhex geliyeen
##Waa kii dhammaastiyo falkiyo keenay dhallanteede
##Waa kii dhibaabada la yimi dheegga dheegaha
##Waa kii dhufaysyada qotee dhoombir soo rogaye
##Maatay dhankaas iyo dhankaas baahday dhiilladu
##Markay dhabaqday waa kii shacbigu soo dhalaashadaye
##Waataad dhadhaabtiyo budkiyo dhagaxa boobteene
##Gobannimada waa tii dhagdhago dhaanto loo tumaye
##Dharaartaana waad wada jirteed dhiiftu kululayde
##Waa loo dhammaa maalmihii laysu dhaarsadaye
##Hayeeshee ma sii dhugan caqligu teeda dhinac tiille
##Dhiilladu halkay weeran tahay looma faal-dhigine
##Waa tii la dhaawacay markay dhalatay guushiiye
##Weligeed dhan baa qaawanaa dhidibadeediiye
##Xaajadu intay dhowdahay dhaymo leedahaye
##Shinkeedii markay dhaaftay bay keentay dhabandheebe
##Dhab-darro uma tgoosine nabsigu wuu dharaarsadaye,
##Dhacan baa la saaraa halkuu eel ka dhowdahaye
##Markaasay dhurwaagiyo colkiyo dhawrta celisaa
##Nin dhug lihiba wuu garanayaa suul dhabaalaha
##Dhabbadaad u xaadheen ninkii soo dhus layn jiraye
##Dhextaalkeeda goortuu hubsaday soo dhabacateeye
##Dhalliilaha markuu sahansaduu meel ka soo dhacaye
##Dhawaaq toosiyow baxay lugtii dhaaftay jeeniga
##Waa kaas dhaqaaliyo hub iyo dhoof u soo helay
##Dhuxul hoos ka nool iyo dabbaa soo dhabiib kici
##Dhacadiidka xaajada gashiyo dhabano hayskeeda
##Markii aan dhab deyey baan is idhi dhacanta sii saare
##Af dhabaan-dhabkeedii haddana waan ku dhiiradaye
##Dhanbaalkii digiintaan is idhi caawa yuu dhixine,
##Dheehda rashiidow mar baan neefka loo dhigine
##Magaceeda oo laba kordhaban yey dhawelantaa
##Marka dhiilka lala hoos galay meelo dhugtaaye,
##Ummadyahay dhabbaa loo hadlaa waa is dhigateene
##Dulmigii lafaa dhuuxaybaad dib-u-dhar-dhaarteene
##Ummad baad xaqeedii dhammaa dhababka saarteen
##Gunaadkii naftii weli ma dhigin waase dhiig baxaye
##Garaadkiinu waa dhaafsan yahay dhiilka buuxsamaye
##Maantana waxaa idin dhex taal tii dib loo dhigaye
##Caaway u dhowdahay haddaa dhugasho siisaane
##Haddaan dhaymo loo helin xujada mooyi tii dhici.
##Hadalkana nin yidhi waa dhigaa siidheh baa dilay
##Inaan dhaabbadeeyaan rabaa dhawr kal dabadeed
##Dhaxalkeeda nimankii lahaa way dhebaan-dhebi
##Iyagaa dharaaraba intaan dhaafay sii odhan.
##Dhillow yahaynku waa geed ka baxa dhuunta geed kaleï¿½e
##Iminkuu dhabbada soo hayaa dhaankii reer Yurube
##Nin kaastoo is dhoob-dhoobi jiray dhigaha loo laabye
##Dheweraad hadday kala lahayd laysu soo dhuraye
##Markii dhuuni loo rogay arlada dhoorku wada daalye
##Dhalliinyaradu way dayriyeen dhalashadoodiiye
##Waa taa ninkii dhowrsanaa qaad ku soo dhacaye
##Waa taa dhabeeshii hiddaha dhaylo loo dubaye
##Dhuuq-dhuuqlayaashii batiyo heen dhalaashuhu
##Dheribay wada foortaa diidan dhaqankii
##Dhaddigiyo labkeedii waqtigudhaal isugu keen
##Ummaddii dhiraa kala lahayd ways dhex hurudda
##Dheg dhegiyo lafaa dhuubtay iyo dhogor xumaantooda
##Qaraamaad markay wada dhantaa dheehu doorasamay
##Hadday dhoojo wada yeelatiyo dhiico iyo tuure
##Haddii dhawrasaan lagu yiqiin dhimay hankeedii.
##Dhibaatada xilkeedii horaa ugu dhabcaasheene
##Maantana sidii dhagax dixeed hawgu sii dhegin
##Inta shay la dhawrtiyo haddaan diinta kugu dhaarsho
##Haddaan dhaar carriyo caaggan iyo dhaar cas kugu dhaarsho
##Inta gabay dhaf leeyahay haddaan kaaga dhira fuulo
##Haddaan dhaho haddaan dhigo haddaan weli dhiib-dhiibo
