##Aqal maaha laga galo
##Arrin lagugu leeyahay.
##Marba waxay aslaysaa
##Asal lagu-xumeeyee
##Asliddeeda mooyee,
##Isu eeddo weeyoo
##Arbacaa ka werisoo
##Waxay tidhi Isniintii
##Ku idlaatay xagashadu;
##"IL-baxnimadu waa yaab,
##Maanta iibsadeediyo
##Axaddeedu badanaa!
##Weli waa ayaantii
##Lagu cunay ayaankee
##Immisaa ka hadhay tolow
##Berritiyo amaahdii
##Lagu qoray albaabada?"
##Afo waa ninkeediyo
##Arbe dheelli tiri kara,
##Aarna waa dhiggiisiyo
##Oori laysku dherersado,
##Aragtida midaysiyo
##Dadna urur ku qaan gaadh.
##Wacashada Ibleyskaa
##Indha-beelka sidatee
##Dhulka obolos baa shilay,
##Waxa lagu agaasimey
##Asaroorintiisoo
##Erayada tix-gelintiyo
##Ummadaynta ficilkiyo
##Innagaa ka madhatoo
##Hadba inan qolaystiyo
##Isagaa ku badatoo
##Magacyada Ukulidiyo
##Alabbada fal-tuuggiyo
##Anigaa ku tarantoo
##Asma lagu xabaaliyo
##Werwer bay ku aaseen.
##Dhal Aboodi weeyoo
##Intatabo ma weydee
##Adhaxday ka jiiftaa
##Addinkay ka tahay maya
##ILLinkaa fal kaga jabay
##Cabsi bay ku oodeen.
##Waa adduunyo teedii
##Ifafaalayaashii
##Aammanuun ka soo yiil.
##Waa iliilaheedii
##Agankiyo lurkeedii,
##Waa Aroosanteedii
##Indhal-furashadeedii.
##Marna Ayro-jookhiyo
##Ula-dhabanta soofkiyo
##Amba-qaadka jaantaa
##Kasha lulan ilaysoo
##Tabashada ob-siisoo
##Ha ekaatadeedaa
##Af-yaqaanku seesaa.
##Marna waxay ku ururtaa
##Agagaarka calalkiyo
##Raqda eegideediyo
##Ubbadeeda dacarta ah,
##Ajo-weerarkeedaa
##Arammidu qunbacataa.
##Marka lagu akeekimo
##Marka lagu ormeeyee
##Falan lagu af-duubee
##Marba eel ku gororee
##Hirashadu asqowdee
##Ulashadu hungowdee
##Asalkeedu guuree
##Ambisadu xidh-xidhatee
##Babbisadu ku orisee
##Is ahaanta kelinnimo
##Dadku wada-ammaantee
##Odeygeedu waashee
##Ina belo ka taliyee
##Lagu amarro-qooqee
##La-ILaahyo sheegtaa
##La-awoodo beenshaa.
##Marka laga dul ooyee
##Asaydeedu badatee
##Alwadkiyo hayaaydiyo
##Kolba aah! ku firidhaa
##Axdigeeda nabadeed
##Lagu aammusiiyaa,
##Bixisada ku oloshiyo
##Agaraa-damteedaa
##Ifisadu ka beridaa.
##Waa ammaaraddeedii
##Ardal loo qab-qaban jirey.
##Waa astaamaheedii
##Marka laga inaabsado
##Shimbirkeedu iman jirey.
##Waa awaaleheedii
##Allaheedu furan jirey
##Runta lagu asturi jirey.
##Waa Arooryadeedii
##Al-aloosku dhalan jirey.
##Waa Islaaminteedii
##Marka aadun laga dhigo.
##Waa abaabulkeedii
##Askarteeda lagu yidhi;
##"Xadhko harag Abeesiyo
##Urta bahalka hoosiyo
##Abur beena lagu dedey
##Usha ba'an ku sii daa"
##Waa ummuuraheedii
##Itixaanku saarnaa.
##Waa abraaraheedii
##Lagu kala astaysnaa.
##Waa ardaa-dhiggeedii
##Ninka aabo xidhatiyo
##Xasan Guure odhan jirey;
##"Mar hadday or'orod tahay
##Ragannimo abkeedaa
##Lagu iil-bannaystaa"
##Xil adduunyo waa qool
##Labadeeda aadka ah
##Waxa laysku aadshaa
##Marka labada aadka ah
##Midba dhinac ku aad yahay
##Laba dhinac ku aadaan.
##Orrob lagu bariistiyo
##Marka eexo-dirashada
##Lagu gabo arbeebbiga
##Af-ku-siran cad loo rogo
##Ereyguna ku madi yahay
##Alleylehe nin baa yidhi;
##"Arartaa gun noqotoo
##Kuma aaddo hawshay
##Dadku odhan lahaayeen
##Alle mahaddi weeyaan"
##Dadka oof dalooshiyo
##Ammin baa sugaysoo
##Waa ayaamo jiratee,
##Orka Gabay nin sugayow
##Irbad baa wax humisee
##Wax ku soo dar aammiin.
##Anda-qaadka hubantidu
##Qofba wuxu ishaartiyo
##Idan lagu cawaystiyo
##Ha ahaato maahoo
##Ficil baa ansixiyee
##Imminkaba garaadow!
##Arrimaha dad lagu yahay
##Ha ku xadin Allow sahal.
##Naftu weyska oydaa
##Marka aammuskeedii
##Cunto loogu iibshoo,
##Waxay eersi badataa
##Markay iimo badatoo
##Fadhigaa arradiyoo
##Baryadaa awaadhee,
##Haddaan aano loo haeyn
##Anafada masayrka ah
##Cidi kuma irdheysoo,
##Kol hadday asturan tahay
##Cidi kama adkaatee,
