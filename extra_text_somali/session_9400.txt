##Ninka qoofashee yidhi
##Qoorta hoos u wada roga
##Qoontooda badiyee
##Iyagoo qiyaamiyo
##Bad qaloonbiyeysiyo
##Ku dhex jira tog qawlay
##Qoyanaanta diidaan
##Iyagoo qaldhebayoo
##Qatannoo arradanoo
##Gabaddano qadhqadhayoo
##Nolol qaawan joogay
##Burka qaraf ka dhawraan
##Qawdan waa nin keliyee
##Haddaan qaybta loo burin
##Wiyil qoodh ah laga dhigin
##Qaran kuma hoggaansheen
##Qaadhaan gumaystiyo
##Qalle lagu hungoobiyo
##Qalam jalam hadoodilan.
##Ma lafaa qandoodiyo
##Saadaal qallalanoo
##Lagu qiil banaystiyo
##Riyo qabaxtankeediyo
##Qaadaa dheggeediyo
##Qashar iyo salool baan
##Qalalaasahaan gabay
##Ii gumiya leeyahay
##Ma quruumo ciiddiyo
##Qawlallada aboorkiyo
##Inta dulin qadhaabtiyo
##Qablantadu ku kulantee
##Canka lagu qadhiidhiyo
##Qabri lagu ducaystay
##Qabyaday ku xidhan tahay
##Ma qorshaa badheedhkiyo
##Quxub lagu hirgeliyee
##Qori tuurka Saadooy
##Lagu kala sed qaatay
##Qadder dhacay u haystaan?
##Jidku qarar xidhiidhiyo
##Qodax iyo dhib badanaa
##Qaringaynu joogniyo
##Qard-jeex yays baray?
##Dadka yaa qareenkiyo
##Qolo qolo u kala raray?
##Qoqobbada dhex yaalliyo
##Tolow qalada yaa baray?
##Qorannimada waa tii
##Qoor-gooyo laqan iyo
##Qaryad weer cad xidhatiyo
##Lagu helay qisaastee
##Hadmaa qaabkan loo roggey?
##Bulsho qudha la saanyadey
##Qaydar iyo galool iyo
##Qansax miidhan laga dhigay?
##Qandigiyo mareegtaay
##Qalwadiyo sursuurtaay
##Iyadoo qaskaagiyo
##Raggii aad qalqalatee
##Qawlaha u loogtee
##Tidhi qaybi dacawada
##Qoyan tahay raqdoodii
##Qummanii degaankiyo
##Qadhadheytiydiisii
##Qumayada dabkeediyo
##Lagu shiilay qaxankee
##Qunbeyaasha lagu shubay
##Adigoo qudhqudhiyoo
##Ku qubeystey dhiiggii
##Iyadoo qalfoofkiyo
##Hadhadoodu quban tahay
##Haddaad soo quturan tahay
##Ama weli qor kuu hadhay
##Qoysku waa hadhiinoo
##Qabku maaha beentaa
##Qudha loo kal tiriyaa
##Qusur kama fogaatee
##Ina Qayte yeelkii
##Ha qudhqudhiyo caanaha
##Qadda ruuxna haw dhamo
##Hadaan qaamudkay gelin
##Anigiyo rag ila qaba
##Qoomaasha murugada
##Qodkan bixiyey laamuhu
##Dabna wuu u qolof dhici
##Qaybdiid haddii uu
##Qado wadari leedahay
##Qoondaystay keligii
##Gaariyow nin qadanaa
##Qiimeeya noloshoo
##Weligii qadderiyee
##Qaska iyo colaaddiyo
##Kama naxo qulqulaadaha
##Qarfihiyo abaaraha
##Rati qooqan baan ahay
##Maskaxdaydu qayliyo
##Qiiq baa ka baxayoo
##Bulsho qawqab diidaan
##Bal inay qamaamaan
##Qabqabaha u tumayaa
##Nin qab ii dhigaayaan
##Anna qool u xidhayaa
##Qoortaydu waa iib
##Wax ka qaaya-weynoo
##U qalmaan u hurayaa.
##Shan Ubaxlay   Dib U laabo
##Ugubey ma seexdoo
##iintaada hoosaan
##Uur-baadhayaayoo
##Toddobada ayaamood
##Kolba ood ka rogayaa.
##Meel uurku tebayoo
##Ergo kuugu maqantahay
##Indhahaagan haystaad
##Ku illowdey ruuxaan
##Cidi kula arkayn iyo
##Eegmadan jacalkiyo
##Ilmadaadan qubatee
##Dhabannada ordaysiyo
##Dhirtanaad arradisee
##Ubaxii ka madhisiyo
##Waxan kaa ambaday baan
##Indhashooda waayee,
##Arrintaada gabadh yahay
##Udubkeedu dheeraa !
##Waxaad tahay qof uguboo
##Iimaanku buuxoo
##Sidan qabo Allaylehe
##Aqalkaad ku dhalatiyo
##Gurigaad ku ababtaa
##Alla lagu xusaayoo
##Awliyadu ku kulantaa.
##Badi wuxuu arooraa
##Arday macallinkiisee
##Edebtiyo xishoodkana
##Idil hooyadaabaa
##Kugu tidhi adkeeyoo
##Malaa aammusnaantana
##Iyadaad ka wadataa.
##Sida ruux abwaaniyo
##Waaya-arag da'weyn baad
##Arartiyo tilmaamaha
##Kolba madax unkaysaa
##Hadba dhinac aabyeysaa,
##Malaa aabbahaa baa
##Taliyoo arrimiyoo
##Gabadhyahay af-tahamada
##Isagaadka wadataa.
##Timahaagan adhaxdiyo
##Ka arooray dhabarkee
##Garbahaaga ootaan
##Erey lagu tilmaamiyo
##Hadal lagu ammaaniyo
##Wax asteeya waayoo
##Afartaada waaxood
##Indhal baysu haysoo
##Luquntaadu inanyahay
##Waa aaran geriyoo,
##Sanku waa abuurtii
##Fardo Adari joogiyo
##Ashkirkii Nugaashoo,
##Indhahaagu ruuxii
##Sal-fudayd ku eegay
##Ashqaraar ku ridayaan.
##Afkaan midabka luulka leg
##Mahadhada ilka furan
##Labadaba Allaylehe
##Ninka eeday waa ani.
##Dadkanuu Ilaahay
##Ka abuuray ciidee
##Goblantada adduunyadu
##Ka idlaysay dheehee
##Dhaxantiyo awaaruhu
##Araggooda doorsheen,
##Oday lama wadaagtide
##Ma cadceed arooryoo
##]sagal oogadeediyo
##agagaarka geesaha
