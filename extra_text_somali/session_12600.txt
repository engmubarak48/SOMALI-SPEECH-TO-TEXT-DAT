##Waxay gaaf wareejeen,
##Waxay meel ku guuleen,
##Waxay goosan xulashiya,
##Isu soo min guursheen,
##Waxay laan galooliyo,
##Dhebi gaar ah diireen,
##Hadba weedh ma guurto ah,
##Waxay gaassa bixiyeen,
##Godan iyo har buuxsheen,
##Intay geedsan beereen,
##Waxay gaasas laylyeen,
##Ma gamaad abaaddiyo,
##Gacmo madhan ka joog baa?
##Arrinteennu gocashiyo,
##Galgal iyo fudaydiyo,
##Ma galoof la olol baa?
##Ma samaha ka guur baa?
##Gabgabteennu xiisiyo,
##Ma gabiib istaagbaa,
##Galgalkiyo xig xigashadu,
##Ma Galbeed-ku-dayashaa,
##Iyo gaal isu ekayn?
##Taladeennu  gubashiyo,
##Mayska gees loï¿½aad baa?
##Ma habeen gadood baa?
##Dabadeed gar waaï¿½ baa?
##Nolosheenna goofkiyo,
##God madow ku tuur baa?
##Gurdan-raaca ubadkiyo,
##Gulufkeenna kala lumay,
##Gashigeenna weli maqan,
##Horta godobta yaa qaba?
##Dhaqan-garaca yaa siday?
##Hadmuu beesha soo galay,
##Goï¿½nay goï¿½ina weynnoo,
##Gurrac bayna daashee,
##Gawdiidka lagu jabay,
##Galabsiga maxaa dhalay?
##Maxaa geydha yoontiyo,
##Gabayooxa ina baday?
##Mici good ma fududee,
##Maskaxdaa gidaadoo,
##Gudhay oo basaastoo,
##Damqashada ka guurtee,
##Lafa-geriba jebinnee,
##Goormaa la talantalay?
##Gunnimayna haysee,
##Miyaynaan gob noqon karin?
##Alleylehe guï¿½ tirisadu,
##Gedmataye Dun-wacanoow,
##Yaa awaashan kala gura!
##In adduunku gamashiyey,
##Goblan tahay aqoontii,
##Golihii aftahammadu,
##Gebogebo ku dhow yahay,
##Nin guï¿½ weyni faallee,
##Galabta iyo sheekada,
##Noloshiyo garkeedii;
##Hadba gabaygu meel fuul,
##Guur guur ku dheeraa,
##Garab-daarku faro baday,
##Inkastay badh guran tahay,
##Garashadu ma sii deyn,
##Godadkiyo xiddigiskii,
##Galabtana min baa baxay,
##Weli lama gunaanadin!
##Gobanimada yaa yidhi,
##Hayska gaaxsanaatee,
##Garanwaa ku oodee,
##Hasha Garow la leeyahay,
##Dadku Gaydho ula baxay,
##Gabankii wadwadi jiray,
##Lagu yidhi ku gaagixi,
##Afar goor dharaartii,
##Gorofna yaan la hoos qaban,
##Gabran baa dillaacdee,
##Waa maxay goï¿½doonkani.
##Gaadh-kama-degaa yidhi;
##Anigu waxaan garaadsaday,
##Iyadoo gayaxa maran.
##Dacar wuxuu ku gaabsaday;
##Waa goorma goorteed,
##Godol iyo abla-ablayn
##Iyo gaawaheedii,
##Ka gabowday Maandeeq.
##Booshari ka goodii,
##Laba laba u geedii,
##Laba laba ka goodie,
##Markii ay garraadaha,
##Gacmihii ku daaleen,
##Wuxu yidhi galaalooy,
##Waa maxay guhaankani?
##Gabadh baa iyana tidhi;
##Googgaa raggaygow,
##Intayada garayskiyo,
##Garbo-saarta xidhataa,
##Weli waan gudaynaa,
##Gudin baannu weynee,
##Girif giriftu waa tii,
##Hadaad geel cas weydeen,
##Aynu wada gumownoo,
##Gees dheerta dumarkiyo,
##Rida Garo dhammaanteed,
##Aynu wada gujaynee,
##Xera adhiga soo gala!
##Guuguule wuxuu yidhi;
##Cabdallaa gurracantiyo,
##Ka gar-naqa la-yaabkoo,
##Halka loo gol leeyahay,
##Xogta sii god raacee,
##Galabtiyo ogaalkiis,
##Nin ka gura u doon doon,
##Keyse guusha loo daa,
##Isna wuxu war gaadhsiin,
##Xerta gacan-togaalaha!
##Noloshu waa gun iyo baar,
##Iyo laba is garab yaal,
##Ma gudboona weligeed.
##Seban loo gabbalo deyey,
##Gobanimadu noolayd,
##Geyigeenna waxa jiray,
##Aqal kebed galooliyo,
##Googoos ku xidhan yahay,
##Oo daawashada guud,
##Gunbur togan ka sheed dheer,
##Oo gumaro taal taal,
##Gudihiisa shuunka ah,
##Gogol lagu cawaystiyo,
##Salliyada gargaranta ah,
##Gunti lagu furtaa jiray;
##Waa goorba goorteed,
##Kala-guranta sii raac,
##Gedgeddoonka noloshiyo,
##Hadana gooshkan maanta ah,
##Gurmo-goï¿½an dhig laga jaray,
##Udub geed xun laga qoray,
##Dhirta inan-gumeedka ah,
##Aqal-gaabka soo baxay,
##Bac guduudan lagu xidhay,
##Guro yare ku magac dheer,
##Fadhi lagu gurguurtiyo,
##Lagu galo dhabbacashada,
##Gudihiisa jaqaftiyo,
##Gurgur caagadood iyo,
##Lagu bilay garaabada;
##Gole lagu caweeyiyo,
##Ka arradan gob caadkeed,
##Marka geeddi lagu jiro,
##Lagu qaado garabkiyo,
##God waraabahaa jira!
##Ragna guurti weeyaan,
##Gartu nimay u magan tahay,
##Iyo geedka damalka ah;
##Ama dhaadashada guud,
##Gacan iyo nin deeqsiya,
##Gogol iyo nin hirasha leh,
##Gurigiisu madal yahay;
##Ama waa nin gedo weyn,
##Gadh cas buu ku caan yahay,
##Garabkiisa waxa sudhan,
##Gal kitaab ku nabad yahay,
##Guubaabshe weeyaan,
##Garab-daar ku ladhan yahay,
##Wuxuu gaar u leeyahay,
##Dadku guri danbeedkiyo,
##Godka inay xasuustaan.
##Ama geesi lagu jabay,
##Marka gorodda lays daro!
##Galayaxa rasaastiyo,
##Marka gumaca daallani,
##Iska gelin danbeedsado,
##Ha iska gola fardoodee,
##Gabbashada dhufaankiyo,
##Marka fule gabgabo dhigo,
##Waxa guul la hadhi kara,
##Goobaha naf waaga leh,
##Ninka geeri weheshada!
##Kala guranta sii raac,
##Dhan kale gar-daymood;
##Gododlaha shan caynka ah,
##Gudhantiyo madduunka ah,
##Gacal lama caweeyaha,
