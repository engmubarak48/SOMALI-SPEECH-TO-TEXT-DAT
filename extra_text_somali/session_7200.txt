##Hamaansiga quusta
##Hamuun la carrawga
##Heshiis ku ahaado
##Naftayda ka hiisho
##Hugaas doqonniino
##Hurrow nin I saaray
##Inaanan u hoogin
##Calaacal harraaddan
##Xaqayga ku haybsho
##Ayaa ka hagaagsan
##Habkii xidinxiidka
##Dugaag huwantiisa
##Horyaal ka ahaaye
##Markii hankakoobka
##La soo helay guusha
##Libtii lala hoydey
##Tukaa yidhi "hoy day
##Hashaan qalay saami
##Hagaagna u qaybi
##Hadhowna I toosi"
##Tukow hayedaadu
##Waxbay huwanayde
##Dantiisa ka haybi
##Qorshii hiyigiisa
##Halkay talo joogtay
##Ka sii wadey hawsha
##Ninkiina hilmaanyey
##Saqdii dhexe hawda
##Ninkii hurdey toosyey
##Hareeraha eegyey
##Raqdii ku hungowyey
##Hanqaar warwareegga
##Hankaag jaljaleeca
##Haqdii samri waayey
##Tukii hanfariirka
##Waldeys kula haadyey
##Gar laysu hankaabsey
##Hamuun gorayaale
##Ninkii Halac-dheere
##Wuxuu yidhi "hoy war
##Intaan hana qaaday
##Hadeer iyo caawa
##Haddee weligayba
##Inaanan hanbaynin
##Horaad u ogayde
##Maxaad igu hiifi" ?
##Ninkayse ka hoostay
##Mar bay hawireene
##Ka soo kabey haarta
##Bahaysiga haadda
##Hilbaa cuniddooda
##Habeen gama'iisa
##Inaanu haweysan
##Ayuu han fogaanta
##Halkii kaga dhaartay
##Ujeeddiyo haatan
##Rag waa hal adayge
##Heddeyda wedkeyga
##Inaan habalyeeyo
##Tubaa halaq yaalka
##Hog laygu qaniiney
##Ku sii hiradkiisa
##Ka haari agtiisa
##Ayaa ka hagaagsan
##Haddaanan haddaanan
##Haddaanan dhawaaqa
##Hireyda wireyda
##Hayaay ka kacayda
##Jahaadka Hargaysa
##Barbaartu hagayso
##Haweenka godoodey
##Ka qayb gelin hawsha
##Haddaanan haddaanan
##Intii isku hiila
##Hargaysiyo Bayla
##Intii la hal maasha
##Bakool hilinkeeda
##Heeraarta Kismaanyo
##Ilaa Hobyo geynin
##Hiiraan u tallaabin
##Runtay la hudmeene
##Haddaanan haddaanan
##Sidii hanqar yeedha
##Hillaac iyo maayad
##Dhulkoo dhan hadhaynin
##Banaadir ka heesin
##Wixii hurda toosin
##Halyeyada ciilka
##Ka haajirey ciidda
##Halkay talo joogto
##U sii farin haadda
##Haddaanan haddaanan
##Waxaan huro caawa
##Dhammaan huga xaaska
##Hayla maryahayga
##Sariirta hanbaadha
##Kuraasta hagoogan
##Ashuunka hunbuuca
##Haraaq iyo haadyo
##Waxaan jaqaf haysto
##Haddaanan xaraashin
##Waxay hanti goyso
##Intaan hub u siiyo
##Dadkayga habaynin
##Dagaal u hormaynin
##La soo hadhin guusha
##Hawraartiyo luuqdu
##Cabdow hadalkaygu
##Hawaawi kac weeye
##Ninkii hebel miihi.
##Heego Muuq dheer   Dib U laabo
##Is helloo gabadhii is heli-mayno
##Huminnoo taladii hunsami weyday
##Halyeynimadayda kuma hadhin
##Hayntayda yaraatay bay hagratay
##Dan baa ka hor timi heshiiskii
##Hoh iyo caku heegantaydii
##Hilowga arradan bir baan ku hiloo
##Kashaydu hubaal ma heellana
##Hengel baan ka sitaa haween dumar
##Markaan ku hungoobay baan huray
##Haankiyo wadnahaa biyaa habaya
##Hantaaqo i gaadhay baan la hurday
##Huq iyo ma filayn hayaan kedisa
##Hayeeshe hayaaydi baa badatay
##Hammiga kalgacaylku waa habaqle
##Hed iyo waa dabayl hab soo tidhi
##Hiyigii lingaxnaa ma huriyeen
##Ma halabsaday geenyadii Hudi
##Hindisaa wax kalaan halkawgu socdee
##Hurintaan weheshaan ka hadhiwaayay
##Codkiyo hugunkaa isoo hagay
##Hoosaasada mayla hiishaday
##Haasaasaha muuqda hirigooda
##Caawana hambadaydu waa halis
##Horyaalka da'day hadhuub la dhantaay
##Hiddiyo dhaqan baad hagoogantahoo
##Waxaad huwantahay hugii sharafka
##Sidaad u habaysay heensaha
##Hadoodilka muuqa higilkaaga
##Haldhaaga sidiisa hooshaarka
##Hilbaha kugu yaalla heemaalka
##Hanqalkaad la kacdiyo hubkaad sidato
##Hab-joogga timaa hal-qooqa leh
##Hufnaanta xishoodka aad hogatay
##Hawaarta ku saaran heeraarta
##Hilqadaa boqorkiyo hariiryaha
##Habuurka, udgoonka, soo haarka,
##Sidii hayin haamo culus sida
##Hubsiino dhaqaaqa hanashada
##Hormaynta hannaanka laafyaha
##Hal qaadka tallaabadaad hollatay
##Lugtaad hakisaan hoggaansamay!
##Dhul habatacay ciidda oo hodantay
##Dhirtoo hamashowday doog hadhsaday
##Xareed hilo iyo harooyin degtay
##Hantidoo dhashay deyladoo horratay
##Haleello maqasheeda heel ku furtay
##Horweyno ku foofay meel hadow leh
##Haloosiga baarqab hoobala
##Higtiisa higgaadda dhiillada
##Haadkii diday keenay hoosiis
##Hibaaq ka dhalaalay Haadaamo
##Hareeri ka muuqday Heegaale
##Hoobaan ka bislaatay Hawd sare
##Dayaxoo himir iyo huruud marsadoo
##Caweys ka hinqaday hoggiisii
##Horseed la socdiyo hoggaanno wata
##Qorraxdoo halabtiyo hillaabta dhigtay
##Daruuro ka hooray hoosteeda
##Fad iyo hogol loolli habar wacatay
##Hillaac iyo heego soo curatay
##Sidii hir fog baan ku soo higsadoo
##Indhuhu ku harraade halacdaada
##Hubsiinadu way hagaagsantahee
##Hadhow iyo mooyi hawlo danbee
##Horjooggaagu heello igu dhali..
##Hugiyo dharku haybta waa ka badh
##Hablihii kacay qaar hawaa lumisoo
##Xilkii hooyo way ka heermeen
##Hummaagay run moodayaan hodaya
##Hebliyo hebla hiil ka sugimaayee
##Hankaagu ka weyn hinaasaha
##Waxaad haysataa jidkii hore
##Sidaan hubo waad hal adag-tahay
