##Hooyo lagu xasuustaa
##Hooyoy la'aantaa 
##Higgaad lama barteenoo
##Hooyoy la'aantaa
##Hadal lama kareenoo
##Ruuxaanad habinoo
##Kolba aanad hees iyo
##Hoobey ku sabinoo
##Hawshaada waayaa
##Hanaqaadi maayee
##Hoygii kalgacalkee
##Naxariistu hadataay.
##Hooyoy dushaadaa
##Nabad lagu hubaayooo
##Hooyoy dhabtaadaa
##Hurdo lagu gam'aayoo
##Hooyoy taftaadaa
##Dugsi laga helaayoo
##Waxa lagu hal-maalaa
##Hooyo ababintaadee
##Hayin lagu badhaadhaay
##Hogol lagu qaboobaay
##Gogol lama huraaneey
##Dugsigii hufnaantaay
##Hidda lagu arooraay.
##Intaad hooyo nooshahay
##Hambalyiyo salaan baan
##Hanti kaaga dhigayaa
##Hamrashiyo xaq dhowr baan
##Dusha kaa huwinayaa
##Hooyo dhimashadaaduna
##Hooggayga weeyoo
##Hiyiga iyo laabtaan
##Kugu haynayaayoo
##Weligay hoygaagaan 
##Ka dul heesayaayoo
##Hengel baan u xidhayaa
##Inta haadka duushiyo
##Idil habar dugaaggee
##Ifka hibo ku noolow 
##Aakhiro halkii roon
##Hablaha Geeska   Dib U laabo
##Ma geyoon ma gamashiyin
##Ma gommodin ma gaagixin
##Ma gabloobin maan gudhin
##Mana gabin halkaygii
##Gabaygiina maan deyn
##Geeraarradaydii
##Imminkaan gardaadshoo
##Weli maan gunaanadin
##Murti nimaam gunteediyo
##Baran gogol-dhiggeedoo
##Gonda degi aqoonoo
##Garab-daar lahayn baa
##Gawl-gawla hadalkoo
##Kolba dhinac garoocdee
##Sida Webi Ganaanoo
##Cirka godollo maaloo
##Biyihii ku gaaxdiyo
##Gebiyadii kusoo degey
##Ku darsaday gufaaciyo
##Gullama diriroo
##Galli jabay habeenkii
##Kolba gacan masoo rogay
##Qudhaciyo galoolkii
##Gunta xididka maw jaray
##Dhulka wada galaal iyo
##Gabbalaha makaga tegey
##Afartaa geddaydii
##Dhaha laygu garan jirey
##Gurmashada dagaalkiyo
##Gulufkiyo colaadaha
##Goobaha naf waagiyo
##Halka laysku gowroco
##Marka gorodda lays daro
##Haddaan dumarku goonyaha
##Guubaabo kicinayn
##Sida galowga dhiilloon
##Illaa geesi qayrkii
##Birta kuma gumaadeen!
##Guï¿½ hagaagay oo daï¿½ay
##Dhulka geedo jiifaan
##Gurya-samo barwaaqa ah
##Haddii geeddi lagu furo
##Dhallinyaro is gurataa
##Gurdan raaca fiidkii
##Gole weyn ku kulantoo
##Cagta garan-garkeediyo
##Isu geysa jiibkoo
##Googooska luuqdiyo
##Gedda sacabka loo jaro
##Hablahaa u gaaroo
##Garashada codkoodaa
##Qof gaboobay kicisoo
##Gelbiskiyo mashxaraddaa
##Gamaï¿½kaa ilaashee
##Haddaan gabadhi boodeyn
##Illaa gegi cayaareed
##Wax ma dhaanto geriyaad
##Haddaan guudka laga jarin
##Gudihiisa xaabkiyo
##Cayayaanka laga gurin
##Marwo dumar garka u xidhan
##Illayn guri dugsoon maleh
##Gaadaha habeenkii
##Kelidaa galgalashiyo
##Ged-geddoonka dhalisoo
##Adigiyo goï¿½aagaa
##Hadba dhinac u guuroo
##Barkintaad gabbood iyo
##Gaashaan ka dhigataa
##Haddaan guud haldhaaley
##Kolba gacan la saareyn
##Illayn gogoshu wehel ma leh
##Kuma galo adduunyada
##Ninna goonni-socodkoo
##Marwo garasho dheer baa
##Ninka raga u gudinoo
##Iyadaa guddoonkiyo
##Gadh-hayaa naftaadiyo
##Gaadiidka reerkiyo
##Gurgurshaaga noqotoo
##Arrin kula gorfaysee
##Haddaan gaari kula jirin
##Illaa noloshu guul ma leh
##Gocashada xanuunka leh
##Waxaan uga goleeyey
##Go'i waa barbaareey
##Gobi waxay ku dhaqantaa
##Garab waxay ka dhigataa
##Gallad waxay ku dheeftaa
##Samo waxay ku gaadhaa
##Gololadda haweenkee
##Hiddaheena gaarka ah
##Hablihii gabowgiyo
##Geerida ku sugi jiray
##Hablihii garayskiyo
##Xiran jiray guntiinada
##Hablihii gu' iyo dayr
##Sida baarqab golongolay
##Dhexda xarig ku goyn jiray
##Hablihii garaaraha
##Gaatan-socodka laafyaha
##Sida gorayga ciideed
##Gelbin jiray tallaabada
##Hablihii gun iyo baar
##Isha gacalo-eegtaa
##Gama aanay ledi jirin
