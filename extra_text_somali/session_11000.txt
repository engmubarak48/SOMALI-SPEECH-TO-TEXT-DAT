##Ha ku deyin xannun saaqa
##Ha ku badin saqaaf ciiddan
##Suluf iyo colaad waarta
##Ha ku saaxin naabaalka
##Iyo sulubka baaruudda
##Ha ku didin sabbeeyaanka
##Sabareynka boodbooda
##Iyo sukhula naareedka
##Ha la dhicin sawaariikhda
##Iyo saanadaa miiggan
##Ha sumayn macaankeeda
##Salabaha ha marin doogga
##Ha burburin sansaankeeda
##Quruxdiyo sureerkeeda
##Ha sadhayn hagoogteeda
##Sagalkiyo daruurteeda
##Ha sukuumin uunkeeda
##Saryankiyo ugaadheeda
##Ha furfurin sin-dadabkeeda
##Ha ka rogin dul saarkeeda
##Udubbada ha siibsiibin
##Ha afuufin suurkeeda
##Subax qudha ha duuduubin
##Sakaraadka taaheeda
##Uga xilo samaanteeda
##Sacabkiyo mashxaraddeeda
##Garashadu mid soofaysa
##Ha ka dhign sadqaynteeda
##Ha ku solo wanaaggeedu
##Ku sin inan-dumaalkeeda
##Kuwa saadanbee laalan.
##Heedhee Sahraay heedhe
##Seben tegey xusuustiisa
##Raad raaca Siinleyda
##Socod barashadii doodad
##Saxarliyo abbaarteeda
##Anigaan wax saaraynin
##Sannad iyo garaadkiisa
##Saadaashu been weeye
##Waxba samir ma liileeyo
##Ha sarwicin qof kaa jeeda
##Hana sugin nin kaa maarmay
##Hana sigan mar mooyaane.
##Nin ku siray ha faallaynin
##Sababana ha weydiinnin
##Ha u seeta dheeraynin
##Hana sidin culayskiisa
##Siriq iyo ku qabo baydo
##Hana falin siduu yeelay.
##Nin ku yidhi anaa saasa
##Ha ku odhan sidaas weeye
##Sida uu ku yidhi heedhe
##Haddii ay siniin weydo
##Ama sarin sanaan weydo
##Waxa furan sidaas maaha
##Qof saluugey maankiisa
##Ama suufay muuqiisa
##Ka sal kacay xaqiiqdiisa
##Qabku saami ladha maaha
##Nin sitaba bar baa saran
##Ninka sii sitaa jooga
##Raggannimada sooceeda
##Adigoo sagaal buuxshey
##Hal ku seegay baa yaalla.
##Sogotiga qof tegayaa leh
##Si hadday u dhici weydo
##Si kalaa u waan waan ah
##Dunidaa sidaas yeesha.
##Sooryana qof yimi baa leh
##Si hadday u noqo weydo
##Si kalaa u waaceen ah
##Dad horaa sidaad yeelay.
##Nin salaad u kacay oogan
##Sahwi galay xalaaleeye
##Adna sahankan beel loogan
##Ha ka dhigin socdaal baada
##In halkii sal hayn waayo
##Laga saba rogtaa doora
##In su'aal jawaabteeda leh
##Lala sara kacaa fiican
##Nin ku yidhi sinnaan mayno
##Adna buri sarrayntiisa
##Sidka waa wadaagtaane
##Ma sagaashan baa tiisu.
##Selelkaba hurdaa keenta
##Haba seexan goor baas leh
##Han sareedo loo waayey
##In saraayo loo daayo
##Sida aan u idhi weeye
##Bela saacaddeed joogta
##Sabti nabada haw riixin
##Subax dhalatay caadkeeda
##Ha ka bogan wax saarkeeda
##Adiguba samee maanta
##Berritona sargoo heedhe
##Noloshaba inaad saafto
##Qaabayso saabkeeda
##Waxaan suura gelin maaha
##Garashiyo sugnaan hoyso
##Falka sami ha kuu raaco
##Mana jiro sed kaa baaqday
##Ilbaxnimadu saas weeye
##Sirta noloshu taas weeye.
##Weriyaha
##Dib U laabo
##Weriyaha socdaalkaan
##Ka hayaa war subaglee
##Weeye weeye ii dhaha
##Wanankii mid baa jaban
##mid kalaa wad-wadataa
##la walwaal Siyaadoo
##shan wasiir la socotaa
##laga wacay xabaashoo
##wefdi baa baxaayoo
##waaleed u kacayee
##ku dhakhsada waraaqaha
##wararkiyo farriimaha
##Dogobyohow walhanayaa
##malaa saaka waayuhu
##ma sitaan wanaaggii
##shalay iyo wacnaantii
##wakhtigaaga buuxsamey
##haddii weel ceshaa jiro
##weynayso xeedhada
##wadhidaada dib u dhigo
##dawliskii Walwaleed
##inaan waarna kuu hadhin
##bal dadkoo dhan weydii
##wir haddaad sal adag tahay
##iska waabi geerida
##wedka adiga kuu qoran
##ku wareeji qayrkaa
##inaad waarto goormaa
##waxyi kuugu soo degey
##haye dee wadaadkow
##xil wareejintii hoo
##iga qabo waliinjada
##anba waalli heensaday
##wadwadkeeda geeddee
##adna sii walaandee
##In Wilwilo ciyaar tahay
##Is waraari badan tahay
##Wiglo iyo hab leedahay
##Marna walax dagaal tahay
##Warmo iyo hub leedahay
##Wejigeedu laba yahay
##Waayeelba noo sheeg
##Wallee iyo Billaan maray
##Iyo wacad Illaahay
##Wershadaa saboolkiyo
##Wadhatada la qaybsaday
##Wiilay dhashaan ahay
##Weeraarta hoosiyo
##Waaheel rug sare furan
##Marka laysu kala waco
##Ninka labada waaxood
##Danyar weheshadaan ahay
##Waayo waayadeed dee
##Sow geel ma wadi jirin
##Weris caano kama dhamin
##Walacsiga nin hodaniyo
##Sow wiirsi kuma korin
##Sow aabbe weydiyo
##Waxma hayste ima dhalin
##Ina Walanwal maan ihi
##Hurre lama walaal ihi
##Derejooy wid lagu yidhi
##Wid widaanwid lagu yidhi
##Walahaana kugu raran
##Hantiyeyna kuma waco
##Woohowna kuma dhaho
##Weligeyna kuma sugo
##Wed haddaanad celinayn
##Nin ku sheegtay waarayn
##Maxaan kuu warsanayaa?
##Waxaad aniga ii huri
##Kuwa kugu werdiyayee
##Sida weli ku caabuda
##Ku wanaaji qayrkay
