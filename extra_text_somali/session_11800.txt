##Anigoon wax kuu dhimin haddaan dhegaha kuu buuxsho
##Dhaq-dhaqaaqa ma kaa iman karaa dhiillo lagu baajiyo.
##Dhabtuun baa khalqigu diidayaa meesha dheer tegaye
##Dhulgariirka waa laga baqaa waayo soo dhaxaye
##La dhex joogi mayo arlada dheelmashow qorane
##Qofba wuxuu dhigtaa baa u yaal dhiilka aakhiro
##Ninkii dhiiri sheegtow is furo waa dhanaan tahaye.
##Awaal Tiris
##Dib U laabo
##Awaal Tiris
##waa Maanso uu tiriyay Abwaan Maxamed Ibraahim Warsame(Hadraawi)
##waxa uu sammeeyay Muddo imika laga joogo Laba Bilood.
##Waxa ay si gaar ah uga hadlaysaa Dhibaatada Qaadka iyo...
##Maansadan waxa tiriyay Abwaan Maxamed Ibraahim
##Warsame(Hadraawi) waxa uu sammeeyay Muddo imika
##laga joogo Laba Bilood. Waxa ay si gaar ah uga
##hadlaysaa Dhibaatada Qaadka iyo Hagardaamooyinka
##uu Dhaxal siiyo Qof kasta oo Cunidiisa Caadaysta.
##Waxa aanay si gaar ah ula hadlaysaa Ragga ay Balwadaasi dishootay.
##Macnaha iyo Ujeeda dhabta ah marka aad si wacan u
##akhrido ayaad aad u sii fahmi doontaaye Shifo ku af saara,
##Sharna idiin ma leh.
##Kala Maan
##Dib U laabo
##Sidii maansha loo yidhi
##Allahayow mariiqiyo
##Aanu maanku naga tegin
##Miyirow na kaalmee
##Dhaxan baa melmelatee
##Dabka aan malkadiyee
##Madagtiyo usha i sii.
##Muqdishiyo Hargeysaay
##Kol haddii mar iyo laba
##Muudaa ku gaadiyo
##Maalooti qaxayaa
##Muska kaaga soo dhacay,
##Kol haddii mar iyo laba
##Makri iyo xaqaagii
##Khasab lagu maroorsaday,
##Kol hadduu mar iyo laba
##Kula tegey mahiigaan
##Kol haddii mar iyo laba
##Maxlal lagugu qaybsaday,
##Kol haddii mar iyo laba
##Moqorraysi lagu baday,
##Kol haddii mar iyo laba
##Mooyi mooyi lagu yidhi,
##Kol haddii mar iyo laba
##Muurmuurris dala ï¿½siya
##Muhmal lagugu soo wadey,
##Kol haddii mar iyo laba
##Mashqac lagugu deydeyey,
##Kol haddii mar iyo laba
##Bir-ma-geydadaadii
##Iyo mudanahaagii
##Lagu diley kas iyo maag,
##Kol haddii mar iyo laba
##Cudud lagugu meersaday,
##Kol haddii mar iyo laba
##Haanraawe kugu mamay
##Sida malabka doocaan
##Miish-miishad kugu liqay,
##Libta kaa murkucatiyo
##Gobanimada kaa maqan
##Maal baad ku furatoo
##Meyd baad ku bixisoo
##Midnimaad ku dhalisee,
##Kol haddaanad moogeyn
##Masalooyinkaas dhacay
##Muddaduna ka badan tahay
##In sidii ma-yeedhaan
##Isha miirta laga dhigo,
##Maxaa weliba kuu hadhay!
##Alla magane sheekadu
##Si kastaba u murugtoo
##Muggeed dhaaftay xaajadu.
##Haddii layska dhega maro
##Runta kugu mudduciga ah
##Murugaa ku dhaxashoo
##Saqda dhexe ku miratoo
##Sharafiyo marwaad dhimey.
##Noloshaan milga lahayn
##Horaa looga maarmee
##Muqdishiyo Hargeysaay
##Muruqiyo laxaadkaan
##Kala maarmi jirinow,
##Taariikhdu waa marag
##Waxay maanta joogtaa
##Yaa maalijirayeey,
##Ama waa la muuqdaa
##Ama waa la maqan yahay,
##Labadaasna kala miyo.
##Haddaan lays maqmaqashiin
##Midho hore u caan baxay
##Qorigiyo masaartana
##Madfac loogu jilib dhigin
##Maahmaahna lagu darin
##Maya,Maya-na lagu odhan
##Ninka cunay magtaadii
##Maandeeq la soo dhicin,
##Anuun baa mataanaha
##Mooyaha u tumayee
##Madiixayga luuqdiyo
##Masafada gadooddiyo
##Malahaygu waa been,
##Sidaan moodayaan jirin.
##Muqdishiyo Hargeysaay
##Cirka meelo ka onkodey
##Milliqsiga hillaaciyo
##Hanqarkiyo mardaaddiga
##Meexaana carashada
##Majaraha ha dherersado
##Maanshaynta gobollada
##Maadhiinka gaaxdiyo
##Miyi sumuca haw xidho
##Ha ku fido magaalada
##Dalka subax ha wada maro
##Ha ka maydho daafkiyo
##Meegaarka qaybtiyo
##Waabayda lagu mudey
##Mirta hawgu kuur galo
##Habartii masayrrey
##Halka macandideediyo
##Maxasteedu yaalliin
##Ha jabsado misciriraha
##Ha dhufsado mareegaha
##Maqashana ha kala tago
##Iyadana ha maraqsado.
##Muqdishiyo Hargeysaay
##Mukhawigu ha kaashado
##Maaweeladiisii
##Wuxuu maalintaa falo
##Dadka hawga marag dhigo
##Kolba dhagar ha mehersado
##Ha ka dhigo marriinkana
##Mucsur iyo waxba la ï¿½aan,
##Ha ka dhigo minxiiskana
##Murugiyo jar soo dumey;
##Ha ka dhigo mashxaraddana
##Muusannawga ooryaha
##Martidana hadhkiisiyo
##Ha ka dhigo malluugaha
##Muunaynta xididkana
##Ha ka dhigo macsiyo dhiig.
##Mahwi laysu soo baxay
##Madal iyo shir lays wacay
##Marta hayska wada furo
##Hayska dhigo mudh iyo gacan
##Heesaha maraadka ah
##Ha ku marin habaaboo
##Masanuunka beenta ah
##Musaraarka selelka ah
##Murugada shallayga ah
##Hawadiisa meydka ah
##Meermeerka quusta ah
##Falka meehannawga ah
##Hanka mala awaalka ah
##Ha ku maararrooboo
##Runta muran ha geliyee
##Makallaha u saynsaab
##Sakalaha u maydhaan
##Mindiyaha u soofee
##Maddanaha dabkaw geli
##Nabarkana u miisaan
##Madhaxii u yiilliyo
##Dhiilashii milaallaa
##Ha maggaabiyee sii,
##Dabadeeto meeshaas
##Inay maalintii tahay
##Madmadowgu kaga jirey
##Adna macallinkeediyo
##Tahay mudanaheedii
##Hadal miiggan ugu sheeg.
##Wallee maadi waa meel
##Qabsoo waana meel dhow
##Cagtan maagi weydee
##Malafsiga ku dhacantee
##Manka tiigsanaysiyo
##Sida mool u qodan-yahay
##Waxay muujinaysaa
##Sida aynu Moogow
##Kala maan u kala-nahay.
##Madaddaala beenlow
##Muhashada ku haysiyo
##Macal saad u baratiyo
##Macaluusha kuu taal
##Waxay muujinaysaa
##Sida aynu Moogow
