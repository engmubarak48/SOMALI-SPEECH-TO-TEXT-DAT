##Beer oodanoon
##Irrid furan lahayn
##Haddii ubax jacayl
##Ula sare ku yaal
##Naf oggoli talooy
##Illinkee martaa?
##Nin abwaanahoo
##Ka arradan gacmaha
##Ka irmaan dibnaha
##Tolow Ina Suldaan
##Afku maw gudaa?
##Hadday welli Alliyo
##Uur-ku-baale tahay
##Hadday aawadeed
##Adhaxdiyo wadnaha
##Waxaa iin ku yaal
##Kail-sugan lahayd
##Indhaheeda tolow
##Ilmo lagu samara
##Ma ka iman lahayd?
##Oda lama filee
##Afti iyo haddii
##Ergo loola tago
##Tolow aabbaheed
##Muxuu odhan lahaa?
##Urugiyo xusuus baa
##Asaraarka faallada
##Saqda dhexe abuuree
##Umal iyo ladh soo kaca
##Wakhtiyada inkaarta ah
##Maxaa lagu illoobaa?
##Indho Badan   Dib U laabo
##God abeeso ninkii
##Illinkeeda degow
##Taladaadu iyaa
##Ma allow sahal baa?
##Arraweelo markay
##Laba eefka lahayd
##Igadh geela haddii
##Nin aroorsan lahaa
##Amarkeedu hor yiil
##Odhan mayno kolkey
##Awooddii rag dhintay
##Sii agaasimatoo
##Aakhiruu ku maqnaa
##Ugaaskay dhaxashoo
##Arrimii dhacay qaar
##Utintooda haddeer
##Lama oogi karoo
##Abba looma hayoo
##Sheekadaaba iskeed
##Ma amaahan karee
##Halka aahdu ku taal
##Waa la sii axadhaa
##Godob oofa ruqdaa
##Aabudhkeeda riddoo
##Alolkay jaratoo
##Ibahay furatoo
##Aslimayno dhaliil
##Odjamleedi durkee
##Immankaynu hubnaa
##Waxa eegga jirree
##Awgayow taladii
##Ifka maw rogannaa
##Naca jooji arbow
##Eela weynta hambee
##Ayaxow ayaxow
##Ayaxow weligaa
##Ayda waad dhilataa
##Eelna waad ka tagtaa
##Aafadaada miyaa
##Aagna looga gudbayn?
##Ashkirow farasow
##Aadyar baa la socdaa
##Orod kaagu labbaa.
##Ban aroori kaxaa
##Mar ugbaadku simaa
##Dhal aboodi halkuu
##Ogxantiisa dhigtaa
##Aadamuu mar jantaa
##Meel aboor degey baa
##Mar iftiin ka baxaa
##Gole aammus badnaa
##Mar mar baa idhi taas
##Anda-qaad ku bataa.
##Ma aqoon ma aqoon
##Ma aqaanno darkii
##Isagii han-hinnaa
##Waxa loo egmadee
##In dhoweydba sidaas
##Afartiisa rugood
##Agab baa la dhigtoo
##Oommanaa fadhiyee
##Ifafaalaha guud
##Abshir baa dhalatee
##Waxaan awda hayaa
##Ma ishaara san baa!?
##Ma abaabul shar baa!?
##Onkod gaaxdey miyaa!?
##Ma cir soo olkamaa!?
##Ma illiilo socdaa!?
##Ma xer tuugi Allaa!?
##Ma hayaan ulan baa!?
##Ma dagaal uganoo
##Laysu eeba gurtaa!?
##Ma col awdalan baa!?
##Ma ibleys qaxaya!?
##Ma insaa ma jinnaa!?
##Ma ardaa ma shinna!?
##Ma aleelo qubtaa!?
##Ma adeeri dhashaa!?
##Ma arraa ma urraa!?
##Ma awaarre kacaa!?
##Ma ufaa ma dabayl!?
##Ma asmaa ma Xanuun!?
##Ubaxeey Ubaxeey
##Indh yaab badanaa!
##Kugu eegma batee
##Maxay soo uriyeen
##May ayaamaha qaar
##Kugu soo ururaan
##Immisaa jirey waa
##Oontu kuu tirsanayd
##Immisaa jirey waa
##Arradkaagu sinnaa
##Immisaa jirey waa
##Noloshaadu adkayd
##Immisaa jirey waa
##Ajakaagu furraa
##Immisaa jirey waa
##Abaalkaagu sugnaa
##Immisaa jirey waa
##Ayaankaagu dednaa
##Immisaa jirey waa
##Adduunkaagu madhnaa
##Immisaa jirey waa
##Ishu kaa han-fogeyd
##Wax aqoolka haddeer
##Uskag baa ku jiree
##May ayaamaha qaar
##Korka kaa asturaan
##May ayaamaha qaar
##Wuxuun uu illiyaan
##Uurku wuu ku madhnaa
##May waxuun Ubaxeey
##Afka kuugu riddaan
##Adoogaa dabadiii
##May agoonimadii
##Aabbe kaaga noqdaan
##May illaahay hortii
##Irbad kuugu huraan
##Alif waa derejee
##Aqoon may ku geshaan
##Erey may ku faraan
##Loo adeegsado meel
##Aayahaaga hor yiil
##May ammaan ka dhigaan!
##Abeer baanad ahayn
##Oogadaan ku billayn
##Awrtan qooqday haddeer
##Abaar ba kulanteen
##Ummaddeennu jidkii
##Kii islaamnimadii
##Ahabtii faralkii
##Asalkii dhaqankii
##Isirkeedu lahaa
##Way ka soo ambatoo
##Aarankay dubatoo
##Ubaxeey hablihii
##Ololaa ku socdoo
##Ubaxeey sannadkii
##Boqollaal ugub baa
##Axankooda qashoo
##Ammintiiba kolley
##Inan baa dhimatoo
##Aqal baa dumayoo
##Udub baa jabayee
##Arartaydu malaa
##Asaraar ma gashee
##Ubaxeey warar baa
##Agaaha jiroo
##Olloggaaga badh baad
##Xog-ogaal u tahoo
##Adigaaba yaqaan
##Gabdho ooda rogtee
##Ba albaabkan garaac
