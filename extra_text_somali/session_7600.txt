##Geed iigu bixiyeen
##Dhirtu waysku gogol qudha
##Mase wada gudboonee
##Giddi maysku qaadaa
##Kay gaar u jeedaan
##May goonni sheegaan
##Maxay uga gabbanayaan?
##Gudub magacu waa hore
##Galbay oo la wada maqal
##Dunidoo dhan wada gaadh
##Gabdhihiina loo sheeg
##Iyadaan god loo deyn
##Gibishay I saareen
##Geestee u duubaa?
##Go'a lay huwinayaa
##Ma dhaliil gurracan baa?
##Gumar iyo ma ciin baa?
##Ma ganboor sunaan ahay?
##Gaagaabka cilinka ah
##Ma gadaal bax baan ahay?
##Mise gocondhadaan ahay?
##Mise gawlallaan ahay?
##Ma ammaan gayaxan baa?
##Gabre iyo madheedh iyo
##Ma galool mudhaan ahay?
##Mise tolow gobkaan ahay?
##Iyo lama garaacaan?
##Ha ka guban mar baan idhi
##Gacan baaban u holladay
##Inaan geysto dhawr jeer
##Misna waxaan gudoonsadey
##Horta inaan u kuur-galo
##Halka loo gol-leeyahay
##Waa goorma goorteed
##Gef dhacaan u haystoo
##Godob baan tirsanayee
##Sow waa gartoodee
##Garas jilif leh baan ahay.
##Guudkayga boqorrada
##Garaareeya heesaha
##Gallad qurux cod iyo luuq
##Shimbiraha u gaarka ah
##Gashan labada qaybood
##Haddii ay galaydhkiyo
##Galgalkiyo fadhiistaan
##Geesigooda caan baxay
##Gunta iyo salkaygana
##Goodaaddo nacabiyo
##Maska goodka halista ah
##Inta bahal gurguurtiyo
##Gungumaa ku shiri kara
##Waxaan ahay ma guuraan
##Gantadaydu adakaa
##Gaashaan biraan ahay
##Goblan tala adduunyooy
##Gabay jaaba-jaaba ah
##Jajab iyo guraangura
##Geel-kiiska maansada
##Suugaanta gocorka ah
##Xulka inan gumeedka ah
##Ninka maalin gelinkeed
##Moorkoos ka gurayee
##Garcan waayey baan ahay
##Alle gaarrisaniyaa
##Oo maxaase iga galay
##Intuu Gaasir ii wadey
##Googaalihiisii
##Anba ways gujinayoo
##Markuu gooddi meershaba
##Garashaan ku dirayee
##Ninku ways galaalee
##Murti wax ka soo go'ay
##Bal aan soo godlee qabo
##Isagoo galgaladkii
##La hadlaaya gabadhii
##Wuxuu yidhi guddoonshuhu:-
##"Samirkiyo dulqaadkiyo
##naxariista badan bay
##dadku igu ogaadeen
##nafta aad sugaysaan
##ma awoodahaygaa
##yamyam iyo qadaad weyn
##xataa caanaleydii
##booc uga tukubayaan
##markaan diiri waayaa
##laysii qodqodayaa"
##"Doofaarka ficil li'I
##naar loogu daayimi
##kol haddii dubbiyo waran
##duunkayga lala dhacay
##yaa dabarka igu xidhay
##horta maan dagaallamo
##anigu maan is daafaco"
##"Sow duruustu maahayn
##mudankiyo hal-doorkiyo
##marka geesi laga dilo
##dadku inay fadhiistaan
##waatan geenyadii Diran
##iska soo durdurisee
##duufaanka wadatee
##ma la waayey dabar adag
##iyo wiil dardara qaba
##ma inaan dumaalay
##dantu igu khasbaysaa?
##Duqu wuxuu u haystaa
##Dilku inu qardhaas yahay
##Dulmi lagu adkayn karo
##Duqu waxaanu garanayn
##Inuu dhiigga daataa
##Yahay dogobbo waaweyn
##Iyo xaabo lagu daro
##Dabka qoran kulaalee
##Lagu shido dareen guud
##Isagoo galgalad kale
##La hadlaaya gabadhii
##Wuxuu yidhi guddoonshuhu:-
##"Soddoh yahay la duufsaday
##sowdigaan bannaankiyo
##dibadaha u bixi jirin
##sowdigii dusuuddiyo
##weelkaaga xalan jirey
##yaa ciyaarta kugu daray
##kugu yidhi ku soo bood
##yaase kuu cimaamaday?
##Ma Rashiid Gadh-weynaa
##Kugu yidhi ganbooley
##Iyo guuri waayeel
##Garta waa u simanyiin?
##Ma ogtahay xilkaan sido
##Ruuxa soo damaaciya
##Inuu kiis bileys yahay
##Meesha yaan habaaskiyo
##Gabayooxu kugu dilin
##"haddaan doonto gaadhsii
##gaarriyiyo Hadraawiyo
##Gunxan iyo Burhaan iyo
##Ninkay Guush yidhaahdaan
##Ama Boobe ugu gee
##Gurigii Taywaan
##Bal aniga wax iga gura
##Horta garanba maynee
##Fara geliya yaa yidhi
##Arrimaha gudahayaga
##Xaggee bay ka kululyiin
##May shaqaalahaygiyo
##Xaajiyo khamsiintiyo
##Caasi waalideyntiyo
##Jinka naagihiisiyo
##Anigiyo darmaanaha
##Isu kaaya daayaan
##Jaas aanu dheellee
##Nin la soo kiraystoo
##Lacag doona baan nacay"
##Duqu wuxu jeclaan laa
##Ninkuu doono mooyee
##Dar kaloo ka geesii
##Daf inaanay soo odhan
##Dalan doolka Filibbiin
##Isba waxa ku dacal jira
##Dubatada dhallaankiyo
##Diin laawa-yaashee
##Wuxuu ii durkinayaa
##Wuxuu ii arkaa dool
##Nin dabaylo keeneen
##Duqu waxaanu garanayn
##Dunidaba sal iyo baar
##Inaan deyrku kala xidhin
##Ama diirku kala gurin
##In dagaalka joogiyo
##Dadku laba bahood yahay
##Isagoo galgalad kale
##Dadka gooni ula shiray
##Wuxu yidhi guddoonshuhu:-
##" Qarafsiga aroortii
##qadhaab doonashada guud
##qofna looma diidee
##haddii aan quwaax helo
##dadka kalena wada qado
##maxaa lay qaleeyaa?
