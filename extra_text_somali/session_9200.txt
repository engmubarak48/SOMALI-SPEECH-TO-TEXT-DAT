##Ninka suunka taabtee
##Ka sal gaadhi waayow
##Garo inaad sabool tahay
##Waa gabadh su'aal iyo
##Halxidhaale sidatee
##Ninka Abu sarnaantiyo
##Saddex qayda boqorka leh
##Kaga fura si-dalagtee
##Male kaga sinaystow
##Garo inaad sabool tahay.
##Mulya   Dib U laabo
##Muliya saaseey
##Hay saasey
##Muliyaa saasey
##Hay saasey
##Muliyay saasaa
##Hay saasaa
##Mulliyay saasaa
##Hay saasaa
##Yaa mullaaxda galool
##Maydhax looga jaraa?
##Yaa masaarriyo Hawd
##Maadha looga guraa?
##Yaa mageyno irmaan
##Dhasha looga maraa?
##Yaa hadhuub madaleed
##Moroh looga tolaa?
##Yaa maraa hadh qabow
##Maydal loogu xidhaa?
##Yaa marleyda haween
##Taan maqaarka lahayn
##Looga maarmi karaa?
##Qurux aan masanuun
##Male loogu tegeyn
##Yaa macnaysan yaqaan?
##Miyireey dhibtaydiyo
##Meeraysigaygii
##Dhegahaad ka maratoo
##Hadal mooyi keliyaad
##Ma huraan ka dhigatoo
##Maya baad ku koobtoo
##Il mugged wax joogiyo
##Midig baad ka talisee
##Hawraar magooshoo
##Ubax iyo man bixisaan
##Kugu meherin-laayoo
##Marriinkaaga hees iyo
##Maahmaaho yaabloo
##Nin magtii ka culus iyo
##Murti baan ka dhigillaa
##Mudan baan u noqonlayd
##Dumarkiyo marleydoo
##Masallaha jacaylkaad
##Maamuli lahaydoo
##Gabaygaan madhxinayee
##Hore ugu masuugaan
##Kugu madhin lahaayoo
##Cidi kulama maasheen
##Maskaxdaydan curatoo
##Malyan kula gudboonoo
##Muuqaaga aragoo
##Maqlay sheekadaadaa
##Ku majeeran-laayoo
##Inta gabadh is mooddaa
##Masayr kuugu iman layd
##Murankaagu duniduu
##Maan dhaaf ku ridi-laa
##Kuwa maqasha raaciyo
##Ma-kastaa ku baranlayd
##Jidka waxad ku marilayd
##Sacab iyo mashxaradoo
##Miyi iyo magaalaad
##Maamus ka heli-layd
##Midabbada dhabeesha ah
##Qurux daadan maydhee
##Rabbi kugu manaystaan
##Hadba meel ka sari laa
##Madaxuu ku socon laa
##Mar qofkii dhegeystaa
##meexaanahaygoo
##Midho laysku baantaan
##Kuu marin lahaayoo
##Muqdishiyo Hargaysaan
##Madadaalo waayeen
##Hadba mahadnaqaagaan
##Mirta dhexe la kicl laa
##Gacalkiyo mataanaha
##Wedka kala muquunshiyo
##Haddii mawdka geeridu
##Iga kaa hor mariyaan
##Kama aad maqnaateen
##Maankayga gelinoo
##Magic baad ka dhiman layd
##Marti soorka Eebbiyo
##Inta melg ag-joogtiyo
##Marwadii Rasuulkaad (S.C.W. )
##Magan kaaga dhigi laa
##Qabrigaaga maansiyo
##Murugiyo xasuus iyo
##Mahadhaan ku qori laa
##Maka iyo Madiiniyo
##Halka Maxamed yaallaan. (S.C.W.)
##Calan kuugu mudi laa
##Muliyaa saasey
##Hay saasey
##Cishqi baan miraayoo
##Kolba mayracayoo
##Muddo dheer isagaan
##Majaraa u hayoo
##Guntii soo murdiyoo
##Kal gacaylkan madow
##Aan murwaadka lahayn
##Ninkii meel u hayee
##Ku muraadsanayow
##Hoo muftaaxa jacayl
##Quduro   Dib U laabo
##Cabdi Aadab Qaysow
##Qoffi soconayaan ahay
##Qaro iyo laxaad iyo
##Qoton waa halkoodii
##Ul qallalan umaan dhalan
##Qurux kama madhnaan jirin
##Hana qaad filkaygiyo
##Ka da'weyni qayrkay.
##Hilbahayga qoonmiyo
##Qayaxnaanta jaahiyo
##Sida qaansadii godan
##Joogaan soo qandood sadey
##Qurubsiga tallaabada
##Qalqalloocan igu dhacay
##Ma lahayn qallaafee
##Qoontayda hoosiyo
##Waxa qaabkan iga dhigay
##Qisadaas ma haysaa?
##Maxaa iga qabyo ah hawl
##Wax ka qabashadeeduna
##Qayrkay ku xidhan tahay
##Maxaa qalinku sheekiyo
##Qubanaha dharaartiyo
##Kolba qodob la yaabliyo
##Mahadhooyin qorayaa!
##Maxaa feedho qaaxiyo
##Qulub kala kexeeyeen
##Qoomammadu damqaysaa
##Maxaa ciin la qooshiyo
##Waabay qadhaadhoo
##Dacar lagu qasaasiley
##Iyo quudhsi dabayaal
##Afar aan is qabannoo
##Cabsi loogu qumayaa
##Qamuunyada dibnaha iyo
##Qacda labada fool iyo
##Maxay qaawinta ilkuhu
##Qanja barar isku hayaan
##Maxaa qiiro hoosiyo
##Ilmo qubatay gocashadu
##Ha I qarin ku leedahay
##Isaguna qabaal iyo
##Qaba dheer ku shubayaa
##Maxaa ruux qaldhebayoo
##Qormadii rugtiisiyo
##Qudha laga toleeyoo
##Misna quusan waayoo
##Nafta quudhi waayoo
##Qarandida sideedii
##Qodanaaya booraan
##Godka meel qarkiisa ah
##Qoobley ordaysiyo
##Fardo qaxay ku jiidheen
##Maxaa seefo qawliyo
##Gudmo lagu qadhaabtaa
##Damal adag qarqooreen
##Dadku dhagar qaboobaa
##Qaantoodu fududaa
##Qarqarsigu ku adakaa
