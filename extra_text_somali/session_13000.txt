##Gaaroodi degeshado,
##Jirde-gooye dogobbo leh,
##Manja gororshe taag taag,
##Gudcur maararaw le ah,
##Gelin dhexe is jiidhaan,
##Wax la-yaab leh geystaan,
##Garamaale sahansaday,
##Guban iyo ka dhaadhaco,
##Goballada saraareed,
##Gulus iyo cal iyo buur,
##Guulaamo kaga tago,
##Dabadeed gondaha dhigo,
##Geriyaad basaas weyn,
##Geyigoo dhan maanshiyo,
##Guryo samo ka wada dhigo,
##Oo gaasas baalliyo,
##Garawooyin heesaa,
##Shinbiraha goleeyaa,
##Marba goosan yeedheen,
##Oo gooha kala rogan,
##God-xariirro seeseen,
##Gaaraa-bidhaankiyo,
##Roob la soo dhac goosh yimi,
##Marba goob xoraystaan,
##Sida beri gobaysane,
##Guï¿½gu magacyo leeyahay
##Dadka guurtidiisii,
##Garashada aftahammadu,
##Hadba garangar jeexaan,
##Golayaasha fiidkii,
##Codka goolli-baadhka ah,
##Guur-doon isugu tego,
##Dumar gaaridoodii,
##Saablayda gocoyada,
##Haamaha gal waynta ah,
##Marba gees u dhigayaan,
##Hasha caano gubayaan,
##Gabanteeda hoos taal,
##Naasuhu ku gororaan,
##Guulaha Allaa lehe,
##Mahaddaas gun dheerta ah,
##Nin galaan darsanayaa,
##Gooshaash rogrogashiyo,
##Gabay waa u fudud yahay,
##Gobi waxay tidhaahdaa,
##Galladaha Illaahay,
##Kibir laguma gaasiro!
##Dhanka kale gar-daymood;
##Gabadhlaha kaliileed,
##Gododlaha jartaalaha,
##Tumay guuxa kugu sira,
##Fadal-weyne galabeed,
##Hogal dhaan ma gaadhiyo
##Gawlgawlka caydhka ah
##Shuux goror yar baa jira.
##Kol hadduu gun leeyahay,
##Garashadu u sahan tahay,
##Guurka waa la mahadshaa,
##Gabadhi waa ta hooda leh,
##Tobankii guï¿½ wada kaca,
##Golaladu mid weeyaan,
##Iyada geeda lab baa dhala,
##Iyo qoys gargara baxay,
##Nin golyeed la jecel yahay,
##Iyo gaari magac weyn,
##Qaryad geel ku maqan yahay,
##Maryaheedu giir ma leh,
##Gayngaynna kuma dhaco,
##Waa garays xidhxidhan tahay,
##Wayna guudad bilan tahay,
##Dhexdu waa gurguran tahay,
##Gar cas bay ku xidhan tahay,
##Golxo iyo harharan iyo,
##Garbo-roganna loo daa
##Waana foolal garan tahay,
##Indhaheedu waa good,
##Fuleygey ku guushaa,
##Miyirkeeda lama garan,
##Sida loogu gacan-baxay,
##Gole-joogga xulashada,
##Geenyo weeye tabobaran,
##Waa gashaanti heeg dheer,
##Hilbaheeda kala guran,
##Gabay laguma soo helo,
##Hayal lagu gardaadshiyo,
##Hanku waa u gaadiid,
##Hiyigu waa u gaashaan,
##Gobanimana wow meel,
##Gol-daloolo qoontiyo,
##Gurrac iyo turxaan ma leh,
##Marka geeddi lagu jiro,
##Marka garangar loo dego,
##Iyadu waa ka gaar dumar,
##Is-galaaliddeediyo,
##Is-gadhoodhinteeduba,
##Labaduba ma guuraan,
##Midba goonnidiisuu,
##Biyo goror u leeyahay,
##Ma taqaanno gocashada,
##Gar-darrada sokeeyaha,
##Uma gooro tirisee,
##Gogol bay u fidisaa,
##Ma gidaaddo weligeed,
##Ma gumeeyo jiilaal,
##Seban xumi ma gaasiro,
##Hadalkeedu waa guun,
##Waana gaabis badan yahay,
##Gelinkiiba waa weedh,
##Xadhig aan bir lagu goyn,
##Garka iyo wadnaha badha,
##Ayay laan galooliyo,
##Ganta adag ku leedahay,
##Gedeheeda waayeel,
##Waa ta guuto-koristiyo,
##Ganba weynta noqotee,
##Gudida beesha lagu daro;
##Dhanka kale gar-daymood,
##Kala guranta sii raaac;
##Guumaysta xananka ah,
##Doqontiyo gol-weynta ah,
##Martu dhinac u guran tahay,
##Goonbaarta fiinta ah,
##Gaaraa-yucuunta ah,
##Gungunuusta weligeed,
##Gocondhada xajiinta ah,
##Gurigeed ma jiratada,
##Hadba gees u socotada,
##Gashan kabaha weligeed,
##Gaadh-gaadhka lagu falay,
##Gocosada basarida ah,
##Jiif dheerta goborta leh,
##Garashadu ka maqan tahay,
##Iyo goor xun hadashada,
##Geesaasta weligeed,
##Madhantiyo garraafta ah,
##Geed baas is marisada,
##Wejigeedu gudhan yahay,
##Dhillis guur ma dayatiyo,
##Waxa jira gabaarrey!!
##Gebi-dhaca xisaabtiyo,
##Guulguulka naartiyo,
##Kasha golongolkeediyo,
##Manjo-gorarka daalka leh,
##Gasariirka fara badan,
##Gulcubaha is daba yaal,
##Weji gabaxa muragada,
##Isma garato qoysiyo,
##Gacal kala irdhooboo,
##Gabbashadu dhex taalliyo,
##Dhanka lagu gaboobiyo,
##Ninka guul hadhsanayaa,
##Midba gaar u faalloo;
##Gebegebada maantaas,
##Kala-guurka food saar,
##Marka laysku kala guro,
##Gubniyada la kala diro,
##Dadku labada geesood,
##Midba guri u kicitimo,
##Waa gunaanad xaajadu!
##Dhammaad.
##Af ku siran   Dib U laabo
##MAANSADII AFKU SIRAN EE ABWAAN HADRAAWI
##Posted by: ADMIN | on July 19, 2010
##Maanta waxaanu idiin dooray Maansadii Afku siran ee abwaan MAXAMED IBRAAHIM WARSAME (HADRAAWI). Maansadaasi waxay soo baxday 06/04/1997 â€“ LONDON, Waxay ku tusaysaa Balaaqada iyo Qaninimada suugaanta Abwaanku heerka ay gaadhsiisan tahay
##Bismillaahi oohow!
##Runtu aydin maahee
##Bal adeentideedii
##Oohow! Ka oohow!.
##Dhulku waa ammaanee
##Abbaan-duulihiisow
##Adhi raacistiisii
##Ma-Orgaad ka tahay weli
##Asaraarka maantii
##Ka il nugul habeenkii?
##Bogashada iddiisiyo
##Wax ka maqan asaaggii
##Nin ku helay il-duufkow
##Hadba doqon-aroorkiyo
##Hadba oon-ku-fuliddiyo
##Indha-garashadeediyo
##ILLowgeeda badan baa
##Gelin qudha intaadiyo
##Kugu baray erâ€™erigee,
##Haddaad aammin-doon tahay
##Eedahaaga biiraa
