##kaga taxay aleelaad,
##uur wada gasheenoo
##ma cir-jiidha oogtiyo
##xiddigaha iftiimaad
##dhalad kula aroortaa.
##Ma hadlaa af-saarkiyo
##Indha saabka qaatiyo
##Amran xuural-cayntaad
##Isir hilib wadaagtaan?
##Ubaxley shan ubaxley
##Magacaagu waa udub
##Gacmahaagu eegmada
##Waa laba ulooddoo
##N.F.D ku yaalloo
##Unuunkaagu waa Xamar
##Adhaxdaadu waa Hargeysiyo
##Obokh bay ku beermeen
##Abtirsiimadaaduna
##Afrikoo dhan weeyaan.
##Saxarla   Dib U laabo
##Ku sinaan dharaartii
##la sargooyey dunidee
##Rabigaay sameeyee
##cirka sare u taagee
##xiddigaha siraatiyo
##dayax suudi meeriyo
##lagu sugay cadceeddee
##sagalkiyo daruurtiyo
##lagu xidhay sitaacee.
##Dhulka gogol laseexdiyo
##sabo lagu negaadiyo
##laga dhigay sin-dadabkee
##buuraha la saaree.
##Dhirta samayda ciidiyo
##salka loogu joojee,
##saddexlaab badiyo webi
##lagu yidhi sabbeeyee.
##Dabadeed la saanyee
##qofba meel la siiyee
##saldhigeedu qaydnaa.
##Cidi uma sinnaynoo
##dadku ruux sabooloo
##saranseer ku raagiyo
##guryosamo nin yaalloo
##sidka dhalay ku haystoo
##heley seermawaydiyo
##laba kala sadroonbaa
##subax noolba joogee.
##Waan soo socdaa kowdhe
##waxna waan sidaa labo dheh
##samir yeelo weligaa
##Saxarlaay ha fududaan.
##Salfudaydku Xaawuu
##jannadii ka saaree
##ruuxaad sugaysoo
##maqan waa la saadshaa
##sahan waa la dhowraa.
##Ha sahwiyin ha salelin
##sarka-dhaban ha noqonnin,
##ha saluugin qaybaha
##qalinbaa saxeexee.
##Waxaan Saatir kuu qorin
##ha u suul-dhabaalayn.
##Kala saar run iyo been
##kala garo sir iyo caad.
##In salaadu weligeed
##kala tahay sunniyo faral
##u ogow saxiyo maan.
##Inaad saamo jiiddiyo
##sanqadhtirasho kala daa.
##Naf jacayl sawaaboo
##sanka kuu dalooshoo
##kuu sudhay hoggaan baad
##u siddaa maqaarkee,
##haku daba-saqlaysee
##ha gaabin seetada
##sogsogtiyo cadaaddiyo
##ha ku saydhin laamaha.
##Waan soo socdaa kowdhe
##waxna waan sidaa labo dheh
##samir yeelo weligaa
##Saxarlaay ha fududaan.
##Todobaatan Midablay   Dib U laabo
##Dadka muuqa guudiyo
##Magac kala sinnaadaay
##Marwo dumar garaystiyo
##Marta kala sinnaadaay
##Doqontana masayrkiyo
##Mukur kala sinnaadaay
##Miidaamo dhegalaay
##Badda mawjadeedaay
##Kolba maayad keenaay
##Ruuxaan malayayn
##Dhiigiisa miirtaay
##Maasaar afweyney
##Mindi lagu qadhaabtaay
##Marti uma shidheeyaay
##Magan kuma hagoogtaay
##Mahadhooyin reebaay
##Maahmaahda yaabkaay.
##Maandeeq irmaanoo
##Maraqeeda xoortoo
##Nacabkeedu maaloon
##Maqasheeda korinneey
##Mayey iyo hillaaceey
##Miiraale roobaan
##Manjaroor biyeyneey.
##Maydali fardoodeey
##Ashkiraan murkucanneey
##Madow iyo casaanneey
##Maariin dhallaalaay
##Magarkii la sheegaay
##Todobaatan midabeey
##Geedaan magool iyo
##Midho iyo caleen iyo
##Ubax iyo man dhalinoo
##Aan maydhax laynoo
##Lagu oodan maalkoo
##Milic laga hadh gelinneey
##Maartii dhalaashee
##Aan moodey dahabkee
##Milantee caddaatee
##Isku miir dillaacdaay
##Meydyohow qoslaayee
##Milgihii xishoodkiyo
##Maamuuska weydaay
##Manjihii ku daaloo
##Madaxaad ku socotaa
##Meelaad ku nooshiyo
##Muslinka iyo Gaalada
##Midka aad la dhaqantahay
##Mooyaan adduunkoo
##Ma huraanka aakhiro
##Madhax kuuma yaalloo
##Maantay xisaabtiyo
##Miisaanka joogtee
##Naftu kugu muduci tahay
##Maanlay afkaagaa
##Kugu marag furaayee
##Sawtaad I mudatee
##Igu muusannawdaan
##Fartan malabka kuu daray
##Sawtaad melmelateed
##Murdisada ka leefteed
##Mahad iigu celiseed
##Igu tidhi macaannaa
##Ma filayn abaal laay
##Maxrashoon kaliileed
##Ama maangad iyo hawd
##Waxa kuu maleegtee
##Danahaaga maamulay
##Muran inaad ka keentoo
##Midiggeys u baydhoo
##Moqorraysi baratee
##Mugdigaan u heesaay
##Gudcurkaan majeertaay
##Maansooyinkaygiyo
##Murtidayda lumiyaay
##Madadaalo beeneey
##Maaweeladaaddii
##Meexaanahaagii
##Iyo muhashadaydii
##Maankaan ka saaroo
##Kaa maydhay laabtoo
##Masallii jacaylkiyo
##Kuu dhigay maqaarkaad
##Maydhaamanaysoo
##Nafta kaa maquunshee
##Ruuxii merganayaa
##Miyir qaata soortee
##Laba midig ku daaqaay
##Kola miigan mayside
##Caawa yaad miraysaa
##Tolow yaad ku maqan tahay
##Cidhibtee ku mudan tahay
##Micyaha ku haysan.
##Togdheer   Dib U laabo
