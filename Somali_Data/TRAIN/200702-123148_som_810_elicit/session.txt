##Dadku kala ayaan roon
##Ama kala aqoon dheer
##Ama kala asluub weyn
##Hadaan eed la doonayn
##Ama deeq Illaahay
##Asaraar ka taagnayn
##Dadku eexo kaa gelin
##Inan yahay la'aantaa
##Dumar lama abuureen
##Gabadh lama ammaaneen
##Jacayl looma ooyeen
##Geed beer udgoon iyo
##Ku dhex-yaal ugbaadoo
##Ubax iyo man fuulaay
##Ulihii madheedhkee
##Iimey ku yaalliyo
##Ilo wada xareedoo
##Nafta lagu illaawaay
##Dayaxoo iftiimoo
##Arladoo dhan gadhoo
##Afar iyo tobnaadaay
##Qorraxdoo aroortii
##Dhulka soo abbaartoo
##Sagal iid dhex joogtaay
##Waxaad tahay adduunyada
##Dhexda udubka haystoo
##Xejiyoo adkeeyoo
##Af-gobaadsan maayoo
##Qurux lama amaahdee
##Ashkir geenyo ugubey
##Adhaxdiyo laf-dhabartiyo
##Sanbabbada agtoodiyo
##Ililaha halbowlaha
##Eebaa ku mudanoo
##Arrintii cuslaatoo
##Naftu aammusnaantii
##Iimaansan weydoo
##Amaleey jacaylkii
##Soo dhaafyey uurkoo
##Afku haysan waayoo
##Goortaan ogaadee
##Arammidu dillaacdaan
##Ooddii ka leexshee
##Axdi jaba abaal luma
##Kaa eegi maayee
##Igadh iyo maqaarkeed
##Innagoo ahaannaan
##Hadalkii ku ururshee
##Adiguna dheh aammiin
##Hunguri calafbaa xukuma
##Hantina dhaqanbaa shushuba
##Dadkana hiddihiisa guud
##Wixii la hayaa dhexyaal
##Xaq iyo u-hal-buuxintiisa
##Habboonkiyo waalid tiisa
##Hilbiyo ku-arooridooda
##Siduu uga hawl yaraysto
##Halmaan laga yeeli maayo
##Hawiyo tumashoy dhashayda
##Ka daa gacan-haadiskaaga
##Barbaar hanaqaad ku leexday
##Duciyo habaar qaadan waayey
##Cir iyo heeguu noqdaa
##Hadhaysa dhul aan aqoone
##Hoygii madhan wiilashiisa
##Haween dumar baa ka sheegta
##Hablaha kacaybaa u yeedha
##Haldhaa jecel baa u qaybsan
##Inaan hadlo maan sugaynin
##Baxnaanana maan horjoogsan
##Hubsiinana maan illaawin
##Hoggeediyo xaajadayda
##Dareenka haloosigiisa
##Hugiisa inaan ka qaado
##Hayaanka fogaaday baa leh
##Markaan cidla hiil ka waayey
##Naftayda halaanhalkeeda
##Waxaan huri waayey sheego
##Haantii lulatay dhegayso
##Hoobaanta agtaada taalla
##Hadiinadu baadi weeye
##Hashii korisaa u ciillan
##Qofaad halab-saariddiisa
##Daryeelka horseedadiisa
##Dedaallada heensihiisa
##Habeenna ka seexan weydey
##Ku meel maray heegantaada
##Markuu hagar kuu banneeyo
##Dharaar ku haleeli waayo
##Hortaada waxaa yimaadda
##Sidaad ugu heellanayde
##Harraad iyo waa kalkiise
##Hillaac baxayow dhegayso
##Siday talo kaaga hoostay
##Calooshu intay ku hoysey
##Hiyigu ku baxnaaninaayey
##Horraadka intaad jaqsiisay
##Dhabtaydu intay ku haysey
##Intaad huwanayd taftayda
##Hobeeya hobey hobeyda
##Intaan dusha kuugu heesay
##Intaan hanad kuugu yeedhay
##Hawraaraha kugu ammaanay
##Intaan hubin kuu xambaaray
##Dartaa u hoggaansanaaday
##Hadhuubada aan ku siiyey
##Habniin adigoo ku diidey
##Intaan hambo kuu daboolay
##Hammuun iyo gaajo qaatay
##Adoo haqab-beel ku seexday
##Intaan hurdo kuu illaaway
##Ilaashay hareerahaaga
##Hungaa i xasuusinaysa
##Hayaydana meel shishaa leh
##Hiloga naftaa aloosan
##Kashaa hinqanaysa goorba'an
##Hankaa i waraysanaaya
##Tolow hebel mee ku foogan
##Aniyo hirashaa is weyney
##Higsiga noloshaa adkaaday
##Adduun iyo haybsigiisa
##Hangool li'idaan ku daayey
##Waxaan ku hagaagi waayey
##Dhankaad ku hagaagsanayde
##Adoo ka hanweyn xaggayga
##Qof kuugu hanweyn dantiisa
##Cid aad ku hallaysay mooyi!
##Halyeynnimadaada sheelan
##Habawgiyo dhiirintiisa
##Ayaan halis kuu tusayne
##Intaan kugu hawlo-daaley
##Intaan kugu hoodo-sheegtay
##Intaan hebla' kuugu faanay
##Hilaado fog bay lahayde
##Inaan hafarkaaga qaato
##Sidaad ku heshaa da' weyne
##Adiyo habigaaga mooyi!
##Habaaska inaad cantuugto
##Adoo hanadaan ka dooratay
##Xaggayga hibaan ku saaray
##Anigu ku habaari maayo
##Huqbaase ku raadinaysa
##Hibaaq xalan maad ahayne
##Hufnaanta dhibtii abuurtay
##Inaanay hadhayn yiqiinso!
##Hawaala adduun rabbaa og
##Dadkuna kala hoodo weeye
##Haddeer iyo tii haddeer
##Hadhow iyo tii hadhow
##Hoosiyo sare tii ku raacda
##Anuunbaa hooyadaaya.
##Ergaduu farriintiyo
##Ku adkekeyey heestee
##Egmadaanu kulanoo
##Looxii ilhaankaamkaan
##Sida uurku baalaha
##Indhahayga saaroo
##Warku waa ammaanee
##Adna Maxamed Moogow
##Aakhiro halkay tahay
##Cabdi Qays ogeysii
##Ayaadaha Qur'aankiyo
##Araxmaan sidey tidhi
##Hadalkii Illaahay
##Ruuxuu Islaamii
##Sida uu aqoonsaday
##Waa ooman hawdoo
##Waa guri abeesoo
##Adeg weeye hoosoo
##Abataq ku yaaloo
##Waa iil madow oo
##Rabbigay adoomaha
##Kaga aar gutaayoo
##Waxa laga arooraa
##Irridaha xabaashoo
##Anban maayo ruuxii
##Qabri lagu adkeeyaa
##Marna oogadeeniyo
##Waa oosha guudkoo
##Waa beer udgoon iyo
##Duni wada ilaysoo
