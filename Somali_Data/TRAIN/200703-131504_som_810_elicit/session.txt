##Iyo bedashadeedii
##Buundada ciyaartee
##Beled Weyn ku taallee
##Biyo lulata guudkood
##Badhtankeeda maahayn
##Sow bixiso weeyee
##Ballan maanu dhiganoo
##Beeri joog imay odhan
##Sow bayd go'aygii
##Layguma bushaareyn
##"maantaa la baxayaa
##bulshadii imay odhan"
##Sow waa bastey oo
##Socod beegsan maayee
##Ina baaja caawoo
##I baxnaansha maan odhan
##Sow taliye baasoo
##Ba'anoo war-moogii
##Taydii ma beenayn
##Sow badiba kooxdii
##Goortay badheedhee
##Baabuurki fuulleen
##Anna baal kamaan korin
##Boholyow daraaddii
##Sow baraq nuglaantii
##Belo lagu ducaystiyo
##Baryo kumaan maqnaynoo
##"Biri may xumaatoo
##batroolka daadshoo
##ka wadaa bukoodoo
##bogsan waayo" maan odhan
##Sow beriga waagiyo
##Barqo kulul dhexdoodii
##Geed baaxad weynoo
##Dherer iyo ballaadh-loo
##La yidhaahdo Baaroo
##Bilig dheer hirkiisii
##Ma bidhaan sanaynoo
##Bulxankiisa yeedhiyo
##Ma maqlaynin baaqii
##Sow baaxad soorii
##Iyo laba boglayntii
##Maan noqon bestey oo
##Bacadkii ma dheelliman
##Sow galab-baqoolkii
##Annagoo barwaaqiyo
##Meel baadle joognoo
##Tumanayna Beerrey
##Sow maan baraarugin
##Riyo beena weeyee
##Sow baalla daymii
##Baabuur lalaahyood
##Haad baalle mooddoo
##Fananaaya buur dheer
##Isma odhan ka boodoo
##Nafta sow ma biimayn
##Nin Banaadir joogoo
##Beled-Weyn la haystoo
##Waxaan ahay la baabee
##Sow baadi doonkii
##Weli baafi maan ihi
##Beled-Weyn Allahayow
##Ka dhig xiro badhaadheed
##Beerlula Allahayow
##Belaayada hareer mari
##Beled-Weyn Allahayow
##Ka dhig guri barwaaqeed
##Beerlula Allahayow
##Beryo samo ku noolee
##Beled-Weyn Allahayow
##Ka dhig beerta raaxada
##Beerlula Allahayow
##Ka barii wax yeellada.
##Bulsho   Dib U laabo
##Talooy go'an baydahaa
##Xujooy taran bedenbedkaa
##Hawooy balaggaa furfuran
##Sengow dhimay badalligaa
##Biddoow camalkaa ku sheeg
##Badeey adigana muggaa
##Hirkaagiyo baaxaddii
##Buraashad miyaan ku dhuray
##Ballaadhkiyo mowjaddii
##Bilaale miyaan dardaray
##Shantaa hore bidix lisee
##Caroog kulul baa balwadey
##Babtiisii baa la naxay
##Dad baa isu soo bulladay
##Dhankee babbisadu jirtaa
##Baquhu yuu saaran yahay
##Ninkee boholaha Xargaga
##Balbalo u daboolan tahay
##Bulshaale wad buu sidaa
##Bahdoon buu maaggan yahay
##Ul boocuu ugu tukubay
##Berdaa lagu kala negaa
##Dhexdoodii buu ka baxay
##Dhammaa beydbeydsigii
##Ban weyn baa layska helay
##Fallaadhuhu gun iyo baar
##Bartii shiishkay hayaan
##Biciidkuna wuu arkaa
##Xaggeese la beegsadaa
##Badbaado miyay dhacdaa
##Belaaydu yaab lahaa
##Wax bay buun buunisaa
##Nin jeeday bararisaa
##Shantaana ballaysinkii dheh
##Bulshoy adigaa milga leh
##Ninkii boojimo ku yidhi
##Shalaad barataannu nidhi
##Bayluulida haw furfurin
##Bariidana kaama geyo
##Ninkii ballankaaga qaaday
##Ka baaqday xilkaad u dhiibtay
##Ka baydhay ujeedadaada
##Ku boobay adoo sabool ah
##Ku wiirsaday baaba'aaga
##Adoo bogan waayey taada
##Ninkii u buseelay raaxo
##Huwaday bulbushii libaaxa
##Buruudkiyo shaashka qaatay
##U booday cirkaa dusheenna
##Bilkeeday laboontidiisa
##Buurtuu koray waarin mayso
##Heddiisana baajin mayso
##Kub iyo bawduu ka jabi
##Shantaana umal fool bashiishtay
##Berdaanka xusuusta ii dheh
##Bulshooy adigay boqraday
##Beerkayga adaa gogladey
##Bogeyga adaa huwadey
##wadnaha adigaa barkaday
##bishmaha adigaa furfura
##Markii lagu bililiqaysto
##Markii baaqagu yeedho
##Ayaan boholyoow gabyaa
##Dareenku baraarugaa
##Bulshooy adigay boqrday
##Adaa bili igu shakalay
##Baruudka adaygu xidhay
##Haddaan ahay wiil bir kulul
##Burjiga adigaa iska leh
##Badheedhka adaa i faray
##Dagaalka adaa i baday
##Belaayo haddaanay dhicin
##Dantaada haddaan la bi'in
##Haddaan baradaadu guban
##Miyaynu is baran lahayn
##Haddaan wanka badhida weyn
##Baraarkana loo qalqalin
##Ninkii cunay booligaaga
##Haddaan buro loogu darin
##Saboolka haddan la badin
##Haddaan boqol ruux la korin
##Dhulkii beeraha lahaa
##Haddaan basanbaas ka dhicin
##Bal iyo xaab laga idlayn
##Dadkii qabay berisamaadka
##Haddaan badhax loo shubshubin
##Barwaaqadu tuugsi noqon
##Haddaan badar loo kaltamay
##Biyaha sixin looga dhigin
