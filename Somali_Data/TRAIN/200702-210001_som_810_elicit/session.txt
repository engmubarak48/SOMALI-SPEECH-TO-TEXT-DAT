##Hablaheenna bilicdiyo
##Biligiyo il-waadka leh
##Bilcantii shisheeya ah
##Ninka beegsanaayow
##Waxaan kaaga baqayaa
##Inaad baadi noqotee
##Cidla baylah keligaa
##Yaanu bahalku kaa helin
##Isu buri geyaankaa
##Barta gogoshu kuu taal
##Bahda lagama maarmaan
##Bud-dhiggaaga koowaad
##Baaqaygu waa kaas.
##Barabaraale   Dib U laabo
##Iyadoon bartiro jirin
##Wax la yidhi lixlaha biig
##Haddii Baashe lagu dilo
##Marka qaybta laga baxo
##Boolaynta laga dhigo
##Shaxda booli-tuugiyo
##Sharci boob ah lagu wado
##Afar turub nin barashada
##Ka bogtaa ku gacan gala
##Baandheeyaa weligii
##Wax ku beela qaabkaas
##Waxa adag ka bowsadey
##Isagaana badin kara
##Shaashowdey bilicdii
##Ban martoo la garan waa
##Badhxantoo la maydhaan
##Waxa lagu balllaysimay
##Indho buuryo-goyseed.
##Buurrantu muuniyo
##Barkhad kaydsan maahee
##Barar taws ah weeyaan
##Bugtadiyo xanuunkuna
##Haddaan baadhay waa ciil
##Bahalow shabeelow
##Hooy bara baraalow
##Waaryaa nin buureed
##Bulsho waxay ku leedahay
##Beri waxaan ogsoonaa
##Adigoon ka soo bixin
##Casha boholaheedoo
##Dhirta baaxad-weynta ah
##Baarkeeda seexdee
##Maqlay inad bannaanniyo
##Timi badhaha hawdkoo
##Bulbullow libaaxii
##Boqortooyadiisii
##Duhur ugu badheedhoo
##Burjigii ka furatoo
##Bili qaadi weydee
##Beelahanagtaadaan
##Kaa soo bariidshoo
##Budulkay la soo galay
##Barkintaad ku jiiftee
##Waxba baadi xoolaad
##Beryahaas ma kulanteen?
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Beri waxan ogsoonaa
##Adigoo baruurtiyo
##Cunin bulad Ammaankoo
##Riyahaaga baadhee
##Bishan iyo bisheedii
##Boqol iyo lag baa maqan
##Wanankii Ba-Ceeblee
##Badhi iyo leg goormaa
##Boholyowgu kuu galay?
##Balse waxa la yaab dhalay
##Nin barwaaqo haystoo
##Ka engegan badhaadhee
##Bishmahaagu Caarrow
##Maxay kuu basaaseen
##Ma buskaad is-marisaa?
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Dadka baylahdiisiyo
##Baloolleyda tebiska ah
##Koromada berdaa-le'eg
##Iyo dibida beyga leh
##Barbarriiji weligaa
##Tarab tarab u boqol goo
##Isku biirso liqanyada
##Isku baano yeelkaa
##Balse waxa la yaab dhalay
##Barta aad ku qalatiyo
##Baradaaada caydha ah
##Raqi kama cidhaantee
##Ma laftaad burbursaa.
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Badda iyo nafleydii
##Balliyada ku noolayd
##Bogan waaye jiifkoo
##Wadnahaa babbanayoo
##Beerkaa legdamayee
##Xaggay bayr ka yeesheen
##Biyahana ma joogtaa?
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Maxaa haadda buubtiyo
##Baqayaha daruuraha
##Balwadiisu noqoteen
##Wax la baratamaa jirin
##Ama booddo lagu qaban
##Baqdintaada awgeed
##Bogga uga qadhqadhayaan
##Miyaad baalal leedahay?
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Bari iyo Galbeedow
##Haddaad baahdey aashaa
##Qalwo bogox ku leedahay
##Bidixdana ku furan tahay
##Midigntana badhkaa yaal
##Nin boqol ku tala-galay
##Dhankee kaaga baydhaa?
##Dhinaceed u badan tahay?
##Barbarkee ka maqan tahay?
##Bismillaahi yaahuu-
##Degelyohow barkuma-taal
##Bulsho waxay ku leedahay
##Bisiq iyo xangeyiyo
##Banji iyo dharkayniyo
##Bilcilkaaga hawliyo
##Dhirta boocda mooyee
##Tolow baad la daaqiyo
##Miyaan cawsna kaa bixin?
##Degelyoho barkuma-taal
##Bulsho waxay ku leedahay
##Beertaadu hoog iyo
##Bacad iyo habaas iyo
##Bacow iyo qaniin iyo
##Badso io shirqool iyo
##Burso iyo khiyaaniyo
##Beeraadka samihiyo
##U buseelka godobtiyio
##Boqon goynta nabaddiyo
##Booraanta jarankiyo
##Boholaha asaydiyo
##Cabsi iyo ma been baa?
##Biyaheedu dhiig iyo
##Xinjir bururinteediyo
##Ma baroorta dumarkaa?
##Balka iyo sabuulkuna
##Ma banbaane ololiyo
##Waran iyo billaawiyo
##Baaruudda huguntiyo
##Birta lagu idlaadaa?
##Baaq baaqu daab iyo
##Bishil iyo ma soofaa?
##Waxa lagu bislaystiyo
##Badarkeedu dhimashiyo
##Baga iyo ku digashiyo
##Ma busaarad dhegalaa?
##Bahalow Shabeellow
##Hoy bara baraalow
##Waaryaa nin buureed
##Bulsho waxay ku leedahay
##Beryahaagan ka horow
##Bahda habar-dugaag yahay
##Marka ay biciidkiyo
##Koran buuran loogtaan
##Inta boodhku qariyaa
##Waxba yay badhkoodiyo
##Helin bawdo hiliblee
##Kolay biixii ruugaan
