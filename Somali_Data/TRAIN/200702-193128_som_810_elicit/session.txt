##Waa ceel irmaan iyo
##Togag wada ordaayiyo
##Ilo wada xareedoo
##Lagu oon baxaayoo
##Naftu eegmo sugashada
##Ashqaraar ka qaadoo
##Toddobaatan ooryood
##Lala aqal galaayoo
##Rabbigay addoomaha
##Ku abaal marshaayoo
##Dhibta lagu ilaawaa
##Afhayaha barbaartow
##Ababshaha dhallaankow
##Taliyaha abwaankow
##Aabaha jacaylkow
##Adigaan ogeyn baan
##Uurkaaga baadhoo
##Ula jeeddadaadaan
##Ka arkaa dhul dheeroo
##Arrintaadu Qaysow
##Af gobaadsi weeyee
##Aakhiro Cabdow
##Way aasan tahay
##Iilkay jirtaa
##Aakhiro Cabdow
##Anbatoo luntoo
##Ururkiyo laxaa
##Awrkii cirkay
##Ku ag-xidhantahee
##Dadku yuu ku eedayn
##Ha dhex gelin ammuuraha
##Isha xidho afkana dhawr
##Arag maqal warkana ood.
##Ooshu waa halkeedii
##Cirku waa engegan yahay
##Naxariisi kama iman
##Dhulku waa arradan yahay
##Oogadiisu damac ma leh
##Waa abaar dad qalata ah
##Waa sabaan la adhax jabay
##Ma aloosna geedkii
##Afti baana sii tiil
##Dadna waa ogsoonaa
##Anna baanahaygii
##Ku adkaysan waayee
##Sow iimahaygiyo
##Alabkayga lama baran
##Olol-reenka hibashada
##Uugaanka baxayaa
##Ma naftii asqowdaa
##Mar labaad arrumisoo
##Agabtii xidhxidhatoo
##Awrkeedu raran yahay
##Ma awaalihiibaa?
##Asmadiyo xanuunkiyo
##Aynfaadku saarraa
##Ma abaabulkii baa?
##Oohowda waallaa
##Ma dabkaan afuufee
##Aasee bakhtiiyaa
##Ololkiisu baxayaa?
##Kalgacaylku aafiyo
##Urugiyo dhib badanaa
##Kasha nugul ka adakaa
##Soo aarey nabarkii
##Ma alwadey sidii geel
##Edeg madhan ma deydeyey
##Sida bahal ma oogsadey
##Ma illaday kabtii jaan
##Ma ku jiitey awdalan
##Ma arooryadii baa?
##Waabayda udugga leh
##Idin laygu shidi jirey
##Abbaartayda saakana
##Ma adeeridii baa?
##Sidaan aar libaax ahay
##Araggaygu didin jirey
##Arraweelo dumareey
##Arrimaha dhexdeenna ah
##Asaraari maayee
##Igu tidhi "ha ii iman"
##Anna waan hubaayoo
##Inaan uurka kaa jaro
##Afar iyo shan goor baan
##Axdi kuugu qaadoo
##Misna oofin waayee
##Isma ogiye goormaan
##Tolow aqalka soo galay?
##Ma naftii ku eeddeed
##Obocdeeda karisee
##Ishu kaaga fagantaan
##Usha kaaga reebaan
##Igdhayee sabaayee
##Uubaale geeyeen
##Meelaanay kaa arag
##Ku ilaalinaayaa
##Soo jiidhay ooddii
##Ma adaahidii baa?
##Addinkaaga hoos taal
##Aburkiyo xarraankiyo
##Orka iyo mashxaraddiyo
##Alalaaska baxayaa
##Ma ujeeddadaasaa?
##Ma addoonsigeeda?
##Ajar kuugu sugan yahay?
##Arxanlaay karkabaddiyo
##Araggaygu murugiyo
##Yaanu umal ku saaqoo
##Anfariir ku geliyiyo
##Kugu noqon af kala qaad
##Arrintayda gabadh yahay
##Nin ambaday ka soo qaad
##Naftan oonku shidayee
##Deyn weydey ololkaa
##Amankaaga dhalisee
##Abhin iyo tusaaliyo
##Ergo waaya hadashiyo
##Imisaan karaankay
##La cuskaday aqoonta?
##Ma waxaanan odhannoon
##Ka illaawey baa jira?
##Hadday diiddey amarkii
##Ka irdhowdey taladii
##Oggolaatay dala'siga
##Eelka maanigaa dhigay?
##Indhahaagu kululaa
##Eebadaadu toganaa
##Warmahaagu adakaa
##Arammida ku haysiyo
##Aanadaadu weynaa
##Yaad ka aarsanaysaa
##Ma nin aabbahaa diley?
##Nin astaamahaagiyo
##Quruxdaada oog iyo
##Ubax dharan ku sheegoo
##Ammaantaada koobaa
##Eed beeli waayee
##Erey tuurleh ruuxii
##Afka kaa yidhaahdiyo
##Utin nimaad ku leedahay
##Waa maxay abaalkii?
##Sow ma tihid ilayskiyo
##Iidaanka noloshiyo
##Iimaanka lahashada
##Sidaan kaaga oolaa?
##Immisaan ku jiri baaq
##Heestii ukulidiyo
##Cabashiyo abla-ablayn?
##Xeerkii Islaamkiyo
##Wixii Eebbahay faray
##Olloggayga godobtiyo
##Aanfada ka doortoow
##Aabi loo badheedhiyo
##Ansax maaha digashadu
##Yaan inkaari kugu dhicin
##Ashqaraarka kibirkiyo
##Yaanay iiddu kula tegin
##Ha ku tuman aleelaha
##Ha afduubin xaajada
##Isirkeeda doon doon
##Ka ummuli tusaalaha
##Alif macallin weydii
##Bal abuurta dunidiyo
##Shalay iyo awaasheed
##Aashaa dib ugu noqo
##Bal oddoros hilaadaha
##Bal malee wax iman kara
##Berritiyo ayaamaha
##Ifafaale daymood
##Bal iskaa ka sheekee
##Wixi aadmi soo maray
##Taariikhda uur baadh
##Ugub maaha jamashadu
##Ma ishaaran keligey
##Kalgacaylku waa oday
##Asalkiisu waa geed
##Ab abkii lammaanaa
##Nabar oof wareemuu
##La abloobo mooyee
##Abidkii ma qaran jabo
##Gabadh yahay addduunyada
##Waxaa loo agaasimay
