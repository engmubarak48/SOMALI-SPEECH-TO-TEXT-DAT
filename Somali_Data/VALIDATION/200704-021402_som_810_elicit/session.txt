##silsiladaas wedka iyo waabeeyada    ku noqotay u helo
##talo iyo xeel uu ku joojiyo ama farsamooyin
##uu ku kala daadiyo  Markuu sina ugu guulaysan waayey
##ku talo-galkiisii ee ku hungoobay qorshayaashii ka hor tagga
##Deelley ayuu 8-dii Maarso 1980, Xuskii Ururka Haweenka, Golaha
##Murtida iyo Maddadaalada ka     hanjabay Jananku,(Siyaad Barre)
##kuna dhaartay in ragga Deelley hormuudka ka ah ee tiriya ama
##maamulaya la layn doono, qaar kalena la xidhxidhi doono.
##Heestan Daahyaley oo soo baxday 11-kii Maarso 1980, waxay ka
##jawaabeysey go'aankaa doqonka ah waxayna nidaamkaa u sheegaysaa
##in go'aanka shacbiga Somaliyeed beeninayo go'aankiisaas.
##Daalacan warkeedii
##Iyo faraskii Doolaal
##Dalan-doolka maansada
##Dar-dartiyo wacdarihii
##Sida danab u laba dhacay
##Dadku maqalyey shaalle.
##Dedda kaca rogaalkiyo
##Daahyaley car-caraaheed
##Maantana dinaahyaha
##Dayax Weerar baa sida
##Gaarriyow ku soo durug
##Malmalkiyo dab-qaadkii
##Iyo weliba deebaaq
##Dabray oo haddana furay
##Misna daah kalaan rogey
##Deelley wankeed qalan
##Daaheedu waa furan
##Hibashada dareen kacay
##Degmadeenna beer-qaad
##Sida daadka maanshee
##Hal-abuurku duunkiyo
##Dhul damqaday ka faalloo
##Ninba garashadiis direy
##Darka cagaha soo geli
##Sii durugtay sheekadu
##Dumarkiina soo biir
##Rag darmaano soo fuul
##Ragna dalawadiisii
##Iyo doobigii keen
##Ragna deer-cadkiisoo
##Baar-baq dooblyayaa wado
##Bandhigii ku soo daa
##Nin dameero soo horay
##Yaan la odhan denbuu galay
##Billay duunyadiis tahay
##Waxes iga dardaarana
##Ninka daaqasanaayow
##Dafac laa gosheediyo
##Dixda hayska joogtee
##Yaanay nagu dannaaniyin
##Ama geela naga didin
##Nirgo daaddah baradaa
##Derrimaha madheedhka leh
##Sida digirin jiifee
##Yaanay naga danbaabidhin
##Doqon yahay masayrkiyo
##Danni lagu abuuree
##Deeqdii Illaahay
##Deelqaaf ka mudataay
##Adigiyo dangaladaa
##Da'kastaydin qooqdaan
##Waxa aydin dihataan
##Daratiyo ma caal baa?
##Maansada dunteediyo
##Waxa lagu dir-soocdaa
##Degelkiyo dhirteedee
##Heellada ma danadiyo
##Dibowgaa ka gurataan?
##Murtidiinnu dakhariyo
##Dalab iyo lanlaamiyo
##Daldaloolo badanaa?
##Ma dareere miirtiyo
##Duddun bahal galeenaa?
##Dardartii aftahankiyo
##Dilladii farshaxankiyo
##Dux abwaan ma sidatoo
##Diiftii saboolkiyo
##Daal baa ka muuqdee
##Gabaygaba ma ducashiyo
##Dawersaa ku keentaan?
##Mise dagan ma dhaaftiyo
##Duul baa ka gadataan?
##Dhul dellegan ka soo xada
##Mise luuq dahsoon iyo
##Suuqa doqon ma garatiyo
##Ku-dhacdaa ka dayataan?
##Marka geel dar loo horo
##Diin maxawgu heestaan?
##Haddii reerku lama dego
##Meel daaq ka dheer yahay
##Degel oomman furan yahay
##Dadka guriga joogiyo
##Waxay duunyo haystaan
##Diihaalka wada qabo
##Daruurana ka hooraan
##Meel durugsan goortaas
##Maxaa daanka oo qudha
##Ula doogsin carartaan?
##Gudin-yahay dulbaaxdiyo
##Dufan lagu afeeyee
##Dareenkeedu laaciyo
##Milicsiga ku deexdee
##Danbarsiga cadceediyo
##Dabayoodka luunka leh
##Weligeed ku darartaa
##Maxaad doodad beeshiyo
##Danta qaranku leeyahay
##Dusduskaaga foofkiyo
##Damac uga hor marisaa?
##Noloshaba ma dirashiyo
##Damqashada calooshiyo
##Dalqadaa ka barateen?
##Midha-Daray raggiinaa
##Duudduub ku liqayow
##Kolley geedka duuggiyo
##Taariikh la daastiyo
##Laga diirto magac hadha
##Sida diirta xagatoo
##Dadnimada arradisee
##Dib maxaa u dhigateen
##Duniduba ma maantaa?
##Dab cunaannu idin nidhi
##Maansadu dan guud iyo
##Dalka hanashadiisiyo
##Dadka wada-jirkiisiyo
##Dawna way ku socotaa
##Dawladnimou samafala
##In kastoo dirkeediyo
##Dulucdeedu saas tahay
##Misna loo dardaar weri
##Ka hor yimi nin diiddani
##Deri iyo u yeel tuur
##Dunjigeeda maydhaan
##Xistegeedu daba gure
##Dibinada shirqoolka ah
##Inta boholo loo dedey
##Kaga gudubtey daanshood
##Digashadu ma saamayn
##Dhibta waw dul leedahay
##Dibin daabyo hoosiyo
##Dabra, weerar caabbiya
##Duullaanna waw hadhay
##Dibso aan nidhaahnoo
##Ha dekaanto mooyee
##Dabarkeeda geenyada
##Geedkee ka diirraa
##Qorshahaba laguma darin
##Doc wareenka sheelka ah
##Iyo saymo dawdilan
##Kuma dagato maansadu
##Xinka way ku darartaa
##Kulka way u dirantaaa
##Dabka way ku carataa
##Haddii jeedal lagu dayo
##Deeddankay ku badisaa
##Dakharada la yeeliyo
##Hubka lagula daalee
##Ha ku debecdo lagu wado
##Dardar bay ka qaadaa
##Haddii dayro laga dhigo
##Derejaabay tolataa
##Calan bay deldelataa
##Haddii seyga laga dilo
##Doqon geesigeedii
##Ninka daray billaawaha
##I dumaal tidhaahdoo
##Dakanada illowdoo
##Danka kale u durugtoo
##Diga-rogata maahee
##Timahaabay dabataa
##Dunta waxay ku xidhataa
##Wiil dardaarankeed qaba
##Magaciis Dulmane yahay
##Duqa dhalay sabool yahay
##Danyar hooyadiis tahay
##Inta xeerka dumisyo
##Deni waa ka garanuug
##Dacwadayda Ciinow
##Dire dire umaan tiring
##Deel-qaaf ka xeel dheer
##Uma jeeddo daw dhaaf
##Daandaansi kama wado
##Ka da'weyni ruuxaas
##Derejiyo xil-qaadkeed
##Nin u dudaya maan ihi
##Damac wayga xaaraan
