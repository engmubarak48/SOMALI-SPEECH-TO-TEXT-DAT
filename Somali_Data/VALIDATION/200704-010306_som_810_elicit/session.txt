##Dalladii qabiilkiyo
##Xidhan waranki deyllaa
##Laga furay daboolkii
##lagu gado dukaamada
##Miyaan xeer dabbaaliyo
##Sharci laba-dibleeyiyo
##Dar u qaybsan loo hayn
##Toloow daaya yaa yidhi
##Duumadan xanuunka leh
##Kuwa luuqda daba dhigay
##Denbi miyaanu qabanayn
##Dulucdiyo ujeeddada
##Runta aan u daadego
##Ducda hadalku waa hee
##Inta gaajo doob tahay
##Derbi tahay laxaad weyn
##Dufan-jecesha ururtiyo
##Dibna-leeftatarantee
##Doorka maanta soo baxay
##Dabatadu sad roon tahay
##waxa yaal daldalayaan
##Danyartiyo saboolkuna
##Diingaraaro jiifaan
##Dadku kala sarreeyaan
##In qabiilku dabar-go'
##Ama dumo ha eegina
##Cilmi diidayaa jira
##Deegaanta noloshiyo
##Darantiyo samaantana
##Ninkii doonayoow taas
##Daw loo maraa jira
##Umad yahay daryeelkaa
##isku duubnidaa iyo
##Adigiyo dedaalkaa
##Dawadaadu waa taas
##Dhan hadday ka debecdana
##Gabbalkaa dam weeyaan
##Ma dardaaran baa hadhay
##Deexashada tusaalaha
##Ama talada deeqda ah
##Miyaad dood ka leedahay
##Geenyadaydi Daalacan
##Dabar saari maayee
##Dibso aan idhaahdoo
##Dagagara ayaamee
##Sulmakii darbane mee
##Dalandaliska Naylaha
##Doonnanteenan boqorka leh
##Deelleyda baaqa ah
##Darka laaska beeshiyo
##Duunyadu isugu timi
##Dalbashada wadaantiyo
##Adaa doojinteediyo
##Haya dawliskeedoo
##Dulqulaalka xanankiyo
##Dogobkiyo Huuddiyo
##Waxa tahay Bir-daaqeen
##Ardaydiisa dooddiyo
##deeqsiiya hadalkee
##Sangahaagi Doolaal
##mar labaad ha dananee
##majaraha u sii daa
##Sheekadu ha durugtee
##Dawi Maxamed Xaashoow
##Aniguna ku dayashada
##Haddaan dayro kaa dhigo
##Anaa daawadii furay
##Waa innoo dantaas guud
##Deelka-xeel-la'aaneed
##Carrab dalab-la'aaneed
##Daalo   Dib U laabo
##Daaloo korkeedii
##Figta iyo daruuruhu
##Isku soo durkeenoo
##Ceeryaamo daahii
##Ku dallaalimaysoo
##Dirir gaaxdey mirayoo
##Todobaad ku da'ayoo
##Danabkiyo hilllaacii
##Isu daba mareenoo
##Onkodkuna dayaankii
##Dhulka dakharo yeeloo
##Casar gaaban daadkiyo
##Durduradu kulmeenoo
##Isku soo darmeenoo
##Isla dulundulceeyeen
##Jarar moosa dumiyeen
##Hadba daw samaysteen
##Shinbiruhu mar duuleen
##Marna soo degeenoo
##Damaloo dhan qariyeen
##Dananka iyo foorida
##Darandoori heeseen
##Dayaxiyo cadceedduna
##Dacallada ka joogaan
##Isha daawanaysaa
##Kola daali maysee
##Bal aan daaha aan rogey
##Halal kale ku sii daro
##Dal ahaanna waa gobol
##Dullo iyo baannanba leh
##Badna way la deris thay
##Duni weeye cimiladu
##Dardarteeda dhigatoo
##Waxa loogu daray taas
##Inta qurux u damac roon
##Cirku dooba kama dhigo
##Degmo weeye hodanoo
##Dooxooyin madhaxliyo
##Deegaan ma guurtiyo
##Ilo wada darrooriyo
##Doog aan is dhalan rogin
##Dayib geed la magic baxay
##Dahab hoosta yaallaa
##Dalag looga dhigayoo
##Cudur kama dilaacoo
##Dulin kama abuurmoo
##Dabar-gooye kama dhicin
##Waa degel qabow oo
##Qorrax diib is marisoo
##Jidhka aan damqayn baa
##Loo soo deldelayoo
##Dadku kuma gabooboo
##Nimankii Darwiishkii
##Kula jiray dagaalkoo
##Weli doob la moodaa
##Birta daabka haystoo
##Gala duullinmaadkoo
##Iyagaa dorraatiyo
##Taariikhda duuga ah
##Dhul fog looga doontaa
##Duunyadiisu waa geel
##Daran iyo tigaad cuna
##Ido deexda lagu dhaqo
##Ardo lagu dabbaal dego
##Carro weeye dihinoo
##Dirka magac ugaadheed
##Lagu soo dareershoo
##Farow iyo dibtaag baa
##Derrimaha ku fara badan
##Cawl-aan didaynoo
##Cidi aanay dilinoo
##Qofna aanu dabannoo
##Dibindaabyo aragoo
##Dannigii ka ba'ay baa
##Dugsanaysa xoolaha
##Dad ahaanna waa qaran
##Waa duul is wada dhalay
##Qalo iyo dir sooc ma leh
##Dab dhexdooda kama huro
##Weligood ma diriraan
##Isma doca-doceeyaan
##Dumar kama baroortaan
##Dooxatiyo wereentiyo
##Budhcad duusha kuma maqal
##Daandaansi ma oggola
##Xumo uma dulqaataan
##Nabaddana ma diidaan
##Deeq kuma masuugaan
##Doodna waa yaqaanniin
##Diricyaa ka kacay badan
##Damdamtiyo mashxaraddiyo
##Sacabkana ma daayaan
##Danna kama fogaadaan
##Nin dabali wadatoo
##Waxaan ahay dalxiis iyo
##Doolaalo keentoo
##Deg-deg baa I soo galay
##Dibna waan u kacayaa
##Dunta gabaygu leeyahay
##Kama xulan hal-doorkii
##Dulucdiina kama bogan
##Balse daymo halacsiga
##Kolley doorkan manta ah
##Halkaas aan ku dagagaro
##Daahyalay   Dib U laabo
##Ka dib markii silsidladi caanka ahayd ee Deelley oodaha
##jabsatay, nidaamkii dalka ka talin  jirey wuxuu si
##toos ah iyo si  dadban labadaba isugu dayey inuu
