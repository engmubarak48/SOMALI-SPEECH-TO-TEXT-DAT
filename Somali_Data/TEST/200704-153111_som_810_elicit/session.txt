##Hataqaha si dalagta ah
##Haadaanta kuma jabo
##Dabin haad ka roor dhigay
##Yaan hilaaddu kaa lumin
##Halla waa ogeysiis
##Inta hoogga dacarta ah
##Ku halaan-halaysaay
##Hunbanida is gurataay
##Ladhka soo hinqanayow
##Nin haadaafa lama odhan
##Haybta nolosho kaa xidhan
##Nin habsadayna kama tegin
##Himilada adduunyada
##Nin la hago xil kama dhicin
##Aniguna hed mooyee
##Inta hibada Eebbiyo
##Hawraarta maansadu
##I hareera yaalliin
##Hal-abuurku ila jiro
##Hiyigaygu nool-yahay
##Hammigaygu shidan yahay
##Hanku igu lammaan yahay
##Waxa aan higsanayaa
##Dhul of iiga hirayaan
##Haasaawe furan yahay
##Qodob laga hadlaa jiro
##DEYN MAAYO HEESAHA
##Hollashada mijiiraha
##Nin hannaanka gabayada
##Hanan waayey naaskow
##Hashu waa ammaanee
##Haaneedka sii daa
##Hogga aad daboosheen
##Halistaa maleegteen
##Shilka aad habayseen
##Habbisada falkiinniyo
##Isla hela awaytida
##Habaarkiinnu ima karo
##Debed Yaal   Dib U laabo
##Deelley karaankeed
##Inkastaanay duuduub
##Demmanaha wax ugu odhan
##Hadalkana u duur xulin
##Ama daaqsin geel marin
##Doc qudhay shifeysee
##Dhanka kale ma daaweyn
##Nin sharaystay kuma duxin
##Dhego debecsan kama helin
##Ma hirgelin dabuubtii
##Dooddiina lama garan
##Ama waa la dala'sadey
##Lama baanan doogtii
##Dakharkiina lama dhayin
##Wuu sii darsanayaa
##Daldalookii sii korodh
##Daba-keenna faalkii
##Ku dayow xiddigiskii
##Dugtey xeegadiisii
##Dildillaaca maraddii
##Wax la sii daneeyo
##La dugsado ka weynaa
##Misna deylo bixisada
##Dhaw dhawdu kama degin
##Gaarriyow dabuubtiyo
##La dardaarankeenii
##Doolaalo dheeraan
##Dira dire ka soo qaad
##Dabaqyada dhunkaasha ah
##Ninkii duubi kala baxay
##Durba soo rogaal celi
##Dooraalayaashii
##Weli ways dalbanayaan
##Damac iyo hungurigii
##Sii durug hankoodii
##Darka laysu mari waa
##Xaajada delleganta ah
##Weli dawliskeedii
##Dandan buu ku dhacayaa
##Qalinkiyo dawaaddii
##Weli ways dul-yaalliin
##Dul-fiqaarna lama dhigin
##Qubanaha la duudsiyey
##Isagana dagaal faran
##Daanyeerku laan buu
##Weli dacalka haystaa
##Bahal ceedhin deyn waa
##Anna waxa la ii diray
##Daaraanta godobtoo
##Nabarrada damqanayaan
##Hadba dacar ku noolayn
##Ilaa daayin abidkay
##Dawankaan ruxruxayaa
##Falla waan ku darayaa
##Marka doobi buuxsamo
##Intaan deebshey gaawaha
##Danbarsaday irmaantaas
##Adigaa hal-doorkiyo
##Suugaanta derida leh
##Dir ku kala kexeeyoo
##Midba dara-dhigiisiyo
##Dhirta looga diiriyo
##Dillo ugu abtiriyoo
##Dantu waxay u magan tahay
##Darka fayl is dhaafiyo
##Daran-doorri shubidee
##Inta aynu dirirtiyo
##Dood wadaagga leenahay
##Dabra celinta xeeshiyo
##Shax dalaynta togoshada
##Hindisaha godkaan dego
##Ku danbee Rashiidow
##Jire waa ii duufaa
##Jarta haygu sii deyn
##Intaan deebshey gaawaha
##Danbarsaday irmaantaas
##Wax la yidhi nin dooloo
##Beryo dibada meeroo
##Dani baajin weydaa
##Caal waa dib ugu kacay
##Degelkuu cid ku ogaa
##Fadalkiyo durduradii
##Wuxuu dacal ka soo galay
##Dooryaanle waagii
##Didibkii la oollaa
##Daaqsin buu ka halacsaday
##Dayr-dhaaf nin jiilaal
##Shitay dogobbo waaweyn
##Waxa duunka hoosiyo
##Damaciisu kula faqay
##Ninkaas daartay xaabada
##Wax u dagamsan baa jira
##Lugihii degdegayuu
##U duwadey dhankiisii
##Isla doonasho Illaah
##Doobku waa walaakii
##Waa ninkuu dad iyo maal
##Dummaddiisa kaga tegey
##Durba laysku soo bood
##Degdeg laysu gacan qaad
##Wuxu yidhi "bal soo durug"
##Hadalkana I deeqsii
##Marmar baan daraaddiin
##Degdeggiyo kalgacalada
##Odhan jirey ma duushaa
##Meel bay dalooshoo
##Dal tabyaa I haysee
##Duni waa ku dhaqannoo
##Dareen lagama waayee
##Degmadii ma nabad baa?
##"wuxuu yidhi Dareen ma leh"
##degmadana shil kama dhicin
##dadna waa fayow yahay
##kuye "dooddigaygii
##dardartaan u yeellaa
##imminkaan debcinayaa"
##ninba dabada meel saar
##warku sii dabayl raac
##laysu daaddeg toyashada
##Wuxu yidhi "hal ii daran
##Goreygii dufka lahaa
##Ma rakaatay doobtii
##Shinbiraha ma didiyaa?
##Wuxuu yidhi "ku daayaa"
##Maxaa daarey buu yidhi?
##Wuxu yidhin "dabaalkii
##Lafii Daabbad qaarkood
##Sow duleedka kama helin
##Duf ku bexe wedkiisii
##Doqonniino gurayaa
##Nacasnimo daldalayaa
