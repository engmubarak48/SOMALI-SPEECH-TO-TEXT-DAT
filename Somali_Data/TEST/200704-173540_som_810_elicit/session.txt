##Igu daray badweyntee
##Daad-xoorta iga dhigay
##Dalo iyo dir-soor iyo
##Waxaan diif la golongolay
##Dalan dool u yeellaa
##Daalaa dhacaygii
##Rugtaan soo duggaashadey
##Miyaa ii darraatoon
##Ugu imi dardaar werin
##Maantana degaankay
##Ma Dagaar u guur baa
##Iyo diillintii Gurey?
##Wuxu yidhi "Duleedow
##Dilalyada ku haysaa
##Amba iima dihinoo
##Intii ay dabayluhu
##Hadba meel deleeliyo
##Daaddeys ku dhigayeen
##Wixii daad mahiigaan
##Dal shisheeye kugu furay
##Dabataan ku noolaa
##Dhaxan baan dugsanayoo
##Anba dayro ku ahaa
##Dibadyaalla kula baxay
##Dooyeysigaygiyo
##Dunqulaalka hoosiyo
##Digsigaan babbinayaa
##Gacma daalis weeye
##Dux inaanan kala bixin
##Malaa daawashada guud
##Dunjigaygu kugu filan
##Haddaad diidday maandhow
##Bal ninkaad u tahay deni
##Iyo xaaji soo degey
##Saadaasha kugu daray
##Isna tiisa daymood
##Ninkii duurka caydha ah
##Duufaan ku soo ridey
##Halkuu daalac heli laa
##Markii dayn ku sii go'ay
##Intuu duubi quusiyo
##Dib u liqay candhuuftii
##Dirri-xaradh ku hawshoo
##Wuxuu yidhi " dulmanidaa
##Misna gacan degganidaa
##Aaway dawladnimadii
##Iyo doorarkeeddii
##Ma nin baa daraaddii
##U daddaaba xidhantiin
##Caku aaran dubatada
##Iyo dooxatada baas
##Dabar maad u goysaan
##Xadhig maa u diirtaan
##Dibso maa tidhaahdaan
##Colka wadhaf ku daydaan
##Nafta deeq u bixisaan"
##Wuxu yidhi " degmadayadu
##Dareen way ka siman tahay
##Doogna way gudboon tahay
##Doorna waw midowdaa
##Libna way ku dirirtaa
##Xilla way daryeeshaa
##Daba gelisyadiisiyo
##Dad-qal way ka adag tahay
##Danna way wadaagtaa
##Duddadaa u kala rogan
##Mana kala dab qaataan
##Dadab baa ku kala xidhan
##Kala durugsanaantiyo
##Digadana nin baa shiday
##Dawaduu ku huriyaa
##Rag inay ku damiyaan
##Dannigoodu farayaa
##Gaas bay ku darayaan
##Meel daad u baahnayd"
##Waxes jira Duleedow
##Dibirrooti kulul baa
##Dingaraaradiisii
##Xaska lagula daatee
##Dakharrada la geystoo
##Waa daanno culusoo
##Rag iskaga danbeeyaa"
##Malaa wayla durugtee
##Aan soo dabbaalee
##Tartan laba ku dirireen
##Dahab loogu beretamey
##In la seexsho dacawada
##Danta laga lahaa waa
##Inuu diinku guul helo
##Dulmarkiyo ujeeddadu
##Dadka waxay baraysaa
##In dedaalku wacan yahay
##Dhanna dulucda sheekada
##Duur-xul baa ku yara jira
##Iyo dala'si laga wado
##Duqu inaanu dheerayn
##Sida loogu daran yahay
##Iyadoo ka diimmoon
##Dayo moog habaarkaas
##Awgiis ma daaree
##Isna duubka hibada ah
##Doomaarta cawskiyo
##Daristuu ka jecel yahay.
##Doqonniimo lama dhayo
##Hedna lama daweyn karo
##Dadka aad ka dhalatiyo
##Dalka aad u dhalatiyo
##Nin la yidhi danta u tali
##Hadan laga dabqaatiyo
##Diric iyo fariid noqo
##Dibin daabyo ku ogow
##Duco iyo xusuus iyo
##Duug aad ka dhaxashide
##Xilka daacad ugu hay
##Ha dullayne gaadhsii
##Meeshay daraaddeed
##U galeen dagaakii
##Diiftiyo kulka lahaa
##Dib u dhaca ka maaree
##Dumar iyo rag hawl geli
##Kartidooda deeqsii
##Derjow sugnaatoo
##Guul baa u dagatee
##Alla doori saw kaa
##Darka jiidhay Maaweel!
##Waxaan dooddi kaga baxay
##Hdalkana ku daa idhi
##Nin dab liqay Rashiidow
##Dhuxul buu ka daacaa
##Ma darmaanta booddee
##Didday baan u jeedaa?
##Ma daliilka muuqdiyo
##Dhamac hoos ka darartoo
##Is dallaallimaysiyo
##Danbas baan aqaannaa?
##Halka Deyr wakhtigu dhigo
##Dib baa looga sheekayn
##Kaddaraa u magac bixin
##Dhahar   Dib U laabo
##Dhamme Maxamed Xaashow
##Ina Xaashi Dhamacow
##Dhaadmada dareenkiyo
##Dhacdada iyo waayaha
##Ninka ila dhadhamiyow
##Jiilaalku dheeraa
##Dhulka xaabki ka idlaa
##Dhalma deys cirkii noqoy
##Dabka dherigii saarraa
##Dhagxantii bislayn waa
##Inkastoo dhir xoogliyo
##Dhamac yaab leh lagu shiday
##Ma dhadhaab nuglaadoo
##Sida dhaylo suulkiyo
##Lagu goosto dhooshoo
##Hilib laga dhishaa jira.
##Dhamme Maxamed Xaashow
##Ina Xaashi Dhamacow
##Dhahar waa ninkiisii
##Garashadu dhibtiisiyo
##Dhaawaciisa weeyaan
##Dhalanteedka beentiyo
##Dhaymihiisu waa faan
##Shilka dhacay ma moogee
##Isagiyo dhanqalantada
##Dhacantaa u kala rogan
##Wuxu yidhi "dhibaa jira
##Dadku baahi dhigatoo
##Lafahooda dhuuxdiyo
##Dhugatay la jiifaan
##Arrin aan dhegeystoo
##I dhacaysa maahee
##Waxa aad dhafoorkiyo
##Dhabannada la haysaan
##Maqashay ka dhegalee
##Hadday tahay dhismaa guud
##Ka dardaarmay dhawr jeer,
##Hadal kuma dhabcaalayn
##Dharaartiyo habeenkii
##Dhawaaqaygu ma hakado
##Waxa weliba ii dheer
##Dhanbaalkiyo wareegtadu
##Weligood is may dhimin
