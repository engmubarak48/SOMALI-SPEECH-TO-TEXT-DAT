##Annagaa daweynee
##Dabaq qudha isugu gee
##Ha ka tegin duruustey
##Rag isaga danbeeyeen
##Isku soo daroo keen
##Cirka sare badh soo dumi
##Waxaad hayso soo daa!
##Dala'siga xanuunka leh
##Dadnimaa ka dhalatee
##Nolol aan ku dirirree
##Darxumooyin nagu fala
##Aan doombir qodonnee
##Durdurada si naga dhaha
##Dhirta aanu daaqnee
##Guba dalagga beeraha
##Dekedoo dhan naga xidha
##Aan diinka qalannee
##Cagta mariya duunyada
##Aan direyska jamannee
##Dirka maradu leedahay
##Duni yaanay nagu hadhin
##Marka salabku deeddamo
##Daran doorri laba dhaco
##Ardadaa dillaantee
##Dadku haysu boodee
##Ku dalbada hubka is wada
##Dawersaad ku dhaqantaa
##Dixda dhagaxa yaalliyo
##Dogob aan ku furannoo
##Farsamooyin dayannee
##Keen dabaabadii hadhay
##Cabsi iyo dardaan iyo
##Dacwad iyo baroor iyo
##Dugey yeedhi maysoo
##Hengel waa la daayee
##Ha mashxarado dumarkuye
##Deldelaadda boqol boqol
##Kala daran isugu xidha
##Dacartaa ku shidantee
##Ha darrooro hilibkuye
##Daldaloosha xididdada
##Marka toban la dooxaba
##Annagaa kun dihannoo
##Badhba diir u gelinnee
##Dubta beerka caydiga
##Dunqulaalka madagtiyo
##Xololaddada ka daba hura
##Annagaa ku daarroo
##Qaybo degel gufeynoo
##Duni kale abuurree
##Duddun waayi maynee,
##Idinkaa wax dumiyee
##Daari yaanay taagnaan
##Idinkaa degdegayoo
##Nafta doojinaayoo
##Diihaal la sahayee
##Dux halkaad ku aragtaan
##Dardarsada wadaamaha
##Isku lura daldalashada
##Docolkiyo hareeriga
##Annagaa ka diirree
##Furta dahabka ooryaha
##Iyo duluca gaarida
##Diriciyo malkhamadaha
##Kala baxa dukaannada
##Inta lagu dekeeyiyo
##Inta lagu dingiigsado
##Inta daabac lagu dhigo
##In durraaxad lagu simo
##Adaa dawladee guro
##Anna weliba deeqdaas
##Waxaan kuugu darayaa
##Inta igu dul-saarka ah
##Marka ay dibbootee
##Nin hagraday ka daryshee
##Dugsi looga leexdaan
##Daba geli aqaannaa
##Markay ciinka daaqdaan
##Dabka ugu xiddigiyaa
##Nin dumaala baan ahay
##Degel fule ka bara kacay
##Nin ku diirsadaan ahay
##Maalintay u daran tahay
##Marka daawad lala tago
##Nin didsani iskaga hadho
##Annagaa ku dirirnoo
##Halka daranku dhicinoo
##Sida loogu dabar go'ay
##Deelley ka tirinnee
##Nin debcow dhan uga guro
##Dibadda iyo gudahaba
##Dacallada hor iyo gees
##Doc kastaba adoo jiga
##Isu baydh dad-qalatow
##Isku daya kas iyo maag
##Inaad xeesha dalabta leh
##Igu laba dibleysaan
##Isku duuba qorigiyo
##Birtaan daabka haystiyo
##Midigtayda daalacan
##Rabbi derejadiisiyo
##Deeqdiisa culus iyo
##Diintaan ku dhaartay
##Culimada ducaysiyo
##Lagu hubo daliilkee
##Digrigaan ku dhaabtay
##Xilka dawlanimadiyo
##Dad leh baan ku dhaabtay
##Dooddigii Mandheeree
##Laga qaxay dayaankiyo
##Darban baan ku dhaabtay
##Dhabbad iyo Gal-dogob iyo
##Digtii warayaal iyo
##Duman baan ku dhaabtay
##Birjeex deedankeedii
##Laga diday kulkeediyo
##Degsan baan ku dhaabtay
##Lixle damacyadiisii
##Diric Ina Saleebaan
##Duxan baan ku dhaabtay
##Ifku Xaamud daariyo
##Khaliif doorrankiisiyo
##Digan baan ku dhaabtay
##Hurre doonnantiisii
##Gurey Ina Dawaarriyo
##Dar kalaan ku dhaabtay
##Islow dara-digiisii
##Danab Aadan Shiiniyo
##Dadban baan ku dhaabtay
##Karuur duur-xulkiisii
##Iyo damalki Koosaar
##Dedan baan ku dhaabtay
##Dil-dillaanka dhiiggiyo
##Inta nacabku dooxee
##Dahan baan ku dhaabtay
##Inta daahya dhagartiyo
##Ku xidh-xidhan dalluuntee
##Dabran baan ku dhaabtay
##Dalan-doolka caydhiyo
##Dingaraarka mudankiyo
##Dibjirkaan ku dhaabtay
##Inta cadowgu dayrshee
##Dibadaha u hoyatee
##Dulman baan ku dhaabtay
##Aqallada daloolee
##Doolaabo huruddee
##Dansan baan ku dhaabtay
##Garashada dareenkiyo
##Inta laga dab-qaatee
##I dirtaan ku dhaabtay
##Dacar iyo ladh jiifiyo
##Inta doogta kicisee
##Damaqdaan ku dhaabtay
##Dhulka hanad ka duuliyo
##Duriyaan ku geydee
##Daalacaan ku dhaabtay
##Dar-daraa barbaartiyo
##Inta dirirta geydee
##Diran baan ku dhaabtay
##Dedda-ruxanka maankiyo
##Daaraanta godobtiyo
##Dunbukhaan ku dhaabtay
##Doodaha sinnaantiyo
##Dimuqraadinimadiyo
