##Shacigeeda dura baxay
##Dawadaydu kuma taal
##Da'day maanta joogtana
##Haddii loo kitaab dayo
##Waxay daaqdo mooyee
##Waxay deeqdo lama cuno
##Malaa waa duqawdee
##Haddii layska deyn laa
##Dulmigay ku tarantoo
##Dacawooyinkaa badan
##Boqol baa ku daba jira!
##Intuu daalac leeyahay
##Ninka doonan karayaa
##Dacwad qoro ma liqi karo.
##Marka deelba deel cuno
##Anaa tayda diirtee
##Toban daawo lala galo
##Derejiyo xil lagu taxo
##Ama duunyo lagu qubo
##Uma korin darmaantee
##Waxaan duullan u cuskaday.
##Inaan duug ku hubin karo
##Madal iyo shir ila da'a
##Inaan dood ka odhan karo
##Inaan daahan garan karo
##Dibnahayga bari karo
##In la diidi karo yeel
##Anigiyo dedaalkay
##Inaan door ka filan karo
##Anoo doogsin cararkii
##La durduriyey haamaha
##Inaan roob I daba maray
##Ufadiisu igu digan
##Debeciyo is dhigashada
##Haddaan duulo halabsiga
##Inaan hoos u degi karo
##Dersi qudha ka dhigo laba
##Dakharrada kol igu dhacay
##Misna inaanay doog noqon
##Ilaa daayin igu shidan
##Daribtayda malabka leh
##In dugaaggu nici karo
##Inaan doogistaydiyo
##Danahayga labadaba
##Nin direyska igu qaba
##Dummaddiisa lagu xidhin
##Dad inaanu kala noqon
##Dangalooyin kala jira
##Si la dayaba aayaha
##Dur u tuuran maayee
##Dufan iyo nin jecelow
##Rido adigu daabaca
##Laba duni ku kala mudan
##Doqonkaba u kala mida
##Waxaan doortay taydee
##Dirgan waaga hurisada
##Maqashaa is dadabtoo
##Dalanbaabi noqotee
##Dib u guuri maayee
##Nin da' furay kalkiisow
##Dalka waan aqaannaa
##Bahal iga da'weynoo
##Dad cunii ma joogee
##Ma didee hargoolow
##Haygu tumin durbaannada
##Iyo daasadaa madhan
##Talo duubka lafa furay
##Degdeggana wax lagu faray
##Iyadaa durduro falan
##Sebenkay derderan tahay
##Xadhko lagu dabbaaliyo
##Qabashiyo diddii ma leh
##Dib waxay ka noqotaba
##Below doorkan maanta ah
##Adaan daacad kuu ahay
##Haddii laygu kaa diro
##Digashaan ka dhigayaa
##Adna diid nin kula faqay
##Samana waysu dihinnahay
##Gabadh ii dambaysoo
##Ii doonnan weeyaan
##Waxaan dayday leeyahay
##Degmo lagu aroosiyo
##Gole lagu dabbaal dego.
##Dibno iima gooyaan
##Dakanooyinkaygee
##Laba daw mid iga xidhan
##Iga dayrsan nacasnimo
##Iga deyran lahashadu
##Iga duuban googoos
##Boholyowna iga dedan.
##Ha is deyso qiil ma leh
##Dushaa layska eegtaa
##Dib baa laysu eedaa
##Haba diillin badatee
##Shaxi duud u kala rogan
##Siba deleb u kala guran
##Weligaa ha igu degin
##Godka daraya qoolka leh
##Daran doorri nabarrada
##Xagga hore u dalandali
##Ha durduuratee sii
##Ha is daashatee lali
##Ha is daasatee hubi
##Dadna wada dad maahee
##Dalladaa habeenkiyo
##Danbas buu huwanayee
##Sawnigii rag kala diray
##Kuwa dayrta iyo guga
##Sida diinka sugayow
##Anaa daaqa cawskoo
##Ku higsada daruurtee
##Ka hadh-gala diraacaha.
##Nimaan diiftu saarrayn
##Dusha sare ka qolof dhicin
##Dubatadu ku shaacnayn
##Nimaan daawa shiillayn
##Ama degel ku sheellayn
##Ama dibad ku sheegnayn
##Daymadaydu suurayn
##Waxa loogu digayaa
##Dohdu Waamo maahee
##Dirir baa ka socotee
##Firdhisada iskaga durug
##Marka dirir gabaabsiyo
##Isma dayada dhiifta leh
##Iyo duraha jiilaal
##Dayawgiyo kulka is wada
##Doorsoonka garashada
##Daaddduunka nugukiyo
##Doc ku dhiidhigeediyo
##Dar-wisiisigeediyo
##Dambabeera ruqankiyo
##Daabaan u jedankiyo
##Duul duuka Jaahweyn
##Anigaa ka doogoo
##Weligay danbeeyee
##Dhulka deexda dharabka leh
##Nin dallaallimaystow
##Dad anaa ku hadhayee
##Dhanka kale u diga rogo
##Anoo daaya mooyee
##Godobteyda daah iyo
##Dadab yaa ku xidhi kara?
##Anoo daadsha mooyee
##Dabka yayga dhiga kara?
##Haddaan doohba lay barin
##Dibso yaa I odhan kara?
##Rag dagaal isugu yimi
##Haddaan guuli kala dirin
##Ama duubi wada jabin
##Isma dooda dhuuxdee
##Marka dhaylo dubantee
##Digsi xanan kulkaan bado
##Iska rogo daboolkee
##Fadhi dagagar yeeshaan
##Garan dooca hadalkee
##Debci qori hay faro.
##Dirirtaan dhanna u dhicin
##Dillo aan cuskanoo
##Dabar ugu badheedhaa
##Docna ima hor-taallee
##Waxaan dani I yeelsiin
##Is dugaashan maynoo
##Dalqad baa ka taallee
##Ilaa laysu dayn baxo
##Waa duurxul nabadduye
##Anigoo wax dili kara
##Duco qaadan maayoo
##Nolol kuma dardaarmee
##Haba diirran oloshoo
##Danba haw gilgilatee
##Aaway dawladdii Xamar?
##Duqri may maqlaysaa
##Daratiyo kud iyo caal
##Durey iyo kul iyo daaf
##Waxaad duumo hidisiyo
##Waxaad hayso daacuun
