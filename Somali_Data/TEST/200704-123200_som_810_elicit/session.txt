##Daacadaan ku dhaabtay
##Deebaanka noloshiyo
##Diiwaanka nabaddiyo
##Duuggaan ku dhaabtay
##Dil-dillaaca waagiyo
##Dabka iyio cadceeddiyo
##Dayaxaan ku dhaabtay
##Qalinkiyo dawaaddiyo
##Dugsiyada aqoontiyo
##Dawankaan ku dhaabtay
##Dalawada la maaliyo
##Daableyda gudintiyo
##Doobigaan ku dhaabtay
##Darka iyo wadaantiyo
##Inta doojinaysiyo
##Dawliskaan ku dhaabtay
##Digirtiyo galleydiyo
##Durdurrada waraabshiyo
##Dibigaan ku dhaabtay
##Inta dhididku deeqee
##Dan xalaala jiratiyo
##Dubbahaan ku dhaabtay
##Da'da soo kacaysee
##Dummaddayda xilatee
##Dagan baan ku dhaabtay
##Hirka Daalalleydiyo
##Dersan iyo Rashiid iyo
##Duculdaan ku dhaabtay
##Inta diib is marisiyo
##Naxariista dunidiyo
##Dumarkaan ku dhaabtay
##Dab haddaan hunqaacdiyo
##Haddaad daacdo dhabataba
##Haddaad adigu doontiyo
##Haddaad adigu diiddaba
##Haddaad ii darraatiyo
##Haddaad ii ducaysaba
##Haddaad maato dabatiyo
##Haddaad doobta lalisaba
##Haddaad doolli noqotyo
##Haddaad daasas fagataba
##Haddaad geelal didisiyo
##Haddaad dylo shabisaba
##Haddaad faan dudubsiyo
##Haddaad been daldalataba
##Haddaad kaara ducatiyo
##Haddaad geeri dihataba
##Haddaad dooddi oroddiyo
##Haddaad deeddan socotaba
##Haddaad soo durdurisiyo
##Haddaad xeel la durugtaba
##Haddaad waalli duushiyo
##Haddaad maan ku dirirtaba
##Haddaad daad faruurtiyo
##Haddaad soo da'fanataba
##Haddaad duusho kicisiyo
##Haddaad dawri carisaba
##Haddaad dawga xidhatiyo
##Haddaad deyr is marisaba
##Haddaad buur la deristiyo
##Haddaad dooxyo qodataba
##Haddaad doobir shidatiyo
##Haddaad diina taxataba
##Hadduu dhiigu daatiyo
##Hadday xaydhi dixataba
##Hadday guushu degatiyo
##Hadday daahyo rogataba
##Hadday qaanso debecdiyo
##Hadday shiish dellegantaba
##Hadday Daylo curatiyo
##Hadday deero tebisaba
##Adoo dool dhaqaaqiyo
##Adoo data mooyee
##Damac waa halkiisii
##Dabna waa dabkiisii
##Dusdukay ku dheregtee
##Haddaan daalku dheeraan
##Gabbal baas u dumin nabad
##Nin dalleensi lagu cunay
##Haddaan guuto loo dilin
##Dakharkiiba toban noqon
##Nin kastoo dun iga qaba
##Haddaan daab-cad lala dhicin
##Jannnada durduurta ah
##Haddaan daadku soo qubin
##Aqalada derbiga dheer
##Haddaan daaqad laga gelin
##Ninka dabin ka boodka ah
##Haddaan diirad lagu helin
##Haddaan duubka gogoshiyo
##Lagu dhuuman dalowyada
##Haddaan shaashka derejada
##Dallacaada laga nixin
##Dal Allay u kibirtee
##Haddaan iilka lagu degin
##Haddaan meydku duurkiyo
##Derrimaha ka fara badan
##Sanqadhaa dabayshiyo
##Haddaan fiinta laga didin
##Fadhigay ku daaqdee
##Haddaan soodhku dalandalin
##Halka doobi lala maro
##Haddaan raacdo daba gurin
##Dacfalaanka mahaddiyo
##Dardarsiga barwaaqada
##Iyo doosha subbaga leh
##Haddaan laysu dacarayn
##Inta daran intaw daran
##Haddan duulal lagu falin
##Haddaan deebta gumuciyo
##Lagu guban dabkaan shido
##Duhur laysla wada jiro
##Haddaan guusha lay deyn
##Alley-lehe docdaydii
##Ha Goblamo dad weynuhu.
##Daryeel   Dib U laabo
##Markaan daafta hoosiyo
##arko daymo-bogashada
##ararha la daadshiyo
##dhirta lagu daleeyiyo
##waxa buuro daah wayn
##lagu daabay ciidiyo
##bado laba dibleeyaa
##ishu damac i gelisaa.
##Markaan daawashada guud
##dayixiyo cadceediyo
##dildilaanka fadadkiyo
##onkodkiyo dayaankiyo
##danab laba dhacaayiyo
##dardaraa hilaaciyo
##arko hogol darroortaa
##runtu igu duxdaayoo
##derejada Ilaahay
##dib usoo xasuustaa.
##Haddaan doogga cawskiyo
##deegaantu saarayn
##dhulku duug ma yeesheen
##dihaal mareebeen
##qofna kuma daneysteen
##Rabiyow dushiisoo,
##dunidaada eebow
##adigoon cid dirranbaad
##todobaad ku dadabtoo
##iyaddoo dambarisoo
##sida doonan gabadheed
##inta timaha loo dabey
##dunta lugu afmeershaa
##laga furey daboolkoo
##dalagkaad ku beertaa
##ninba weel darsanayaa.
##Inkastuu qof diintiyo
##dar illaahey jecel yahey
##labadaan af yeeshaa
##koley waa dambaabaa
##hadduu kaa abaal daro
##dadka kaad u roon-tahey
##adigaa dul qaatee,
##Rabiyow hanugu dumin
##cirka duudka weynoo,
##Rabiyow aannu nala degin
##dhulkan aanu daaqnaa,
##Rabiyow hannugu didin
##bahalaha derderanoo,
##Rabiyow hanugu dirin
##dabeylaha cartamayoo,
##Rabiyow hanugu dirin
##duufanadaadoo,
##Rabiyow hanugu darrin
##durdurada rogmanayoo
##Daad xoor hanaga dhigin.
##Rabow duunyo nool baan
##ka awoow dugsanayoo
##dibnaheygu caaniyo
