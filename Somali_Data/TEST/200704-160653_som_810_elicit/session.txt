##Dabadeeto eedyaa".
##Wuxuu yidhi dul-badanii
##"doonnidii la raran jirey
##ma nafbaa ka daydeen
##mise wuu dibboodoo
##dugaag caydha baa helay?
##Kuye "daayinkiisii
##Denbi dhaaf ha siiyee
##Sawti duugti loo qalay
##Ducadii adoogeen"
##Wuxuu yidhi "duqeennii
##Degta inagu sidi jirey
##Isaguna ma dubuq yidhi?"
##Kuye "seben ummulo doox
##Dabayaaqadiisii
##Intii aan duqduba hoyan
##Dabra weerar nagu dhacay
##Duullaan ku dhimayaa."
##Wuxuu yidhi "ma Daadana?
##Kuye "daad la orodyaa
##Daaddeys ka xooryaa
##Intaan danabadaaddii
##Ubadkiyo durriyaddii
##Dahrigaaga laga jaray
##Subax keliya duudduub
##Lagu darin xabaalaha"
##Wuxu yidhi "dabayshaday
##Dayaxay madoobaa
##Gabbalkay dam weeyaan
##Da'yartii cuddoonayd
##Iyagana docdoodii
##Ma daleel bannaan baa?
##Kuye "duumo xaaqdaa
##Intaan Dahabadaadii
##Duulal raacay loo tiring
##Iyagana ka daba gee
##Wixii aakhiraw degey"
##Kuye "Dahabadaydii
##Iyaduna ma duug baa
##Maxaa loogu daw-galay?"
##Ma dumaashiday baa?
##Kuye "waaban daalee
##Sawtii Duleedow
##Daandaansi keentee
##Jin dagaagay maagtee
##Aqalkii ka dumisee
##Lagu helay danbiga culus
##Sawtii la doorshee
##Dalandoolli laga dhigay
##Intaan xoolo dabar go'in
##Duugowyey xiisii
##Dirga waayey hadalkii
##Indhuhuna is daydaye
##Wuxuu yidhi "dad yaa hadhay?
##Maxaa duunyo weli nool?
##Kuye "duunyadeennii
##Daratiyo kud weydii
##Dadna waa anoo qudha".
##Duleedoo aqoonsaday
##Inaan guul danbaysoo
##Lagu diirsadaa hadhin
##Ayaa daymo murugo ah
##Dibno jiitamaayiyo
##Deelqaaf ku yidhi ciil
##Danab iyo warjaaf iyo
##Daacuun ku kala goo!!!
##Reerkan daaha loo rogey
##Dubbihii Illaahay
##Darandoorri ugu dhacay
##Dam daguugan laga dhigay
##Miyaad guul darraystow
##Nabad iyo dardaan iyo
##Igu tidhi dereen ma leh
##Waxa duur-xulkaagani
##Kaa daarran yahay sheeg!
##Dibadyaal kal adakaa
##Naxariisi kuma duxin
##Jidh dareen umaba dhalan
##Damqashada walaalkii
##Weji duban ku baabi'I
##Af daboolan kula hadal
##Ma degdegin jawaabtii
##Docdan iyo docdaas dhawr
##Dib xasuusta ugu noqoy
##Mirashada ku sii daah
##Dabkii xaabo saarsaar
##Madax diiran baaqbaaq
##Taataabey dakharrada
##Qosol buu ku yara daray
##Wayska dagagar jiifee
##Deexashuu la soo kacay.
##Wuxu yidhi "degmadayada
##Dugsi keliya baa jira
##Diric keliya baa dhiga
##Dersi baanu baranaa
##Dulliga iyo beentiyo
##Doqonniimo faankiyo
##Qoqobkiyo dirsociyo
##Ducadiyo yaboohdiyo
##Inta laga diqoodiyo
##Dawersigu ka kow yahay
##Digashadu u mudan tahay
##Marka qalin daraalaha
##Dilla sheega la cuskado
##Intixaanka loo dego
##Ka dul dhiga jawaabtiyo
##Doorkiyo wax-garadkaaa
##Inta daadataa u badan"
##Wuxu yidhi "degmadayada
##Dibnahaa la cunayaa
##Qosolkaa la deexdaa
##Adigoo il dabayaa
##Dadku inaanay kaa garan
##Misna lagu dedaalaa
##Marka aad Duleedow
##Sidaad doonto weydaad
##Sidaad diiddey yeeshaa"
##Wuxu yidhi "degmadayada
##Si dareenka garashadu
##Aanu nooga noqon duug
##Dawrigaan hayin ahayn
##Ma dagmaha indha qaba
##Tiisa waw daboollaa
##Waanu daadahaynaa
##Wuxu daymo boganlaa
##Dulmar bay ku gaadhaan.
##Ka dheguu daloolaan
##Daba gala wixii dhacay
##Xanta durugsan heli kara
##Dooca waw gufaynaa
##Deeqsiinta hadalkana
##Farahaannu dirannaa
##Iyagaa ka door roon
##Dibno sheega godobaha
##Hayska dagamsanaatee
##Yeedhow dam weeyaan"
##Wuxuu yidhi "degamadayada
##Roobabkiii ka di'I jirey
##Dirirradu ma baahaan
##Dalka uma sinnaadaan
##Annagaa daruuraha
##Deebaanka haynnoo
##Meeshaanu doonnaa
##Lagu soo dabbaalaa
##Dooxaannu seerraa
##Deyr ooda marinaa
##Hogolaha darrooraa
##Marka ay ku daataan
##Deegaan ka saaraan
##Waxa doog ka soo baxa
##Yaa daaqa ma og tahay?
##Inta duunyo dhaqatadu
##Docol ruug tidhaahdee
##Markay xaabka daaftiyo
##Inta dacaydu gaadhiyo
##Daab gaabta laastaan
##Dhirta hoose diirtaan
##Xoolaha dar-leefka ah
##Jeenyaha dul-saaree
##Laamaha duxleyda ah
##Damac fuul ku goostee
##Daamankaan wax sii marin
##Dira waxay haleelaan
##Gawsaha dalqada ku leh"
##Wuxuu yidhi "degmadayada
##Ninka ragga daryeelkiis
##Ama duubka sharafkiyo
##Derejada la siiyaa
##Dabar iyo nac weeyaan
##Darbbo waw ma dhaafaan
##Deldelaaddu xeer ma leh
##Kol haddaan xaq lagu dilin
##Denbi meesha kama dhicin
##Deero deero ma hirddiyin
##Sama diidna loo qaad
