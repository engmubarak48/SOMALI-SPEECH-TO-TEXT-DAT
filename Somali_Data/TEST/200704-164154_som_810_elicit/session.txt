##Meydka waw baroor diiq
##Dumarkana hugoodiyo
##Diibkoodu waa weer
##Dacar bay ku dhaashtaan"
##Wuxu yidhi " degmadaydu
##Boobka way la dirirtaa
##In la duro garsoorkiyo
##In la dumiyo ma oggola
##Badi waxay danaysaa
##Dadku inay sinnaadaan
##Kefedaha dalooliyo
##Miisaanka dalabta leh
##Waxa laysu dacal sudhay
##Dibindaabyo maahee
##Waa daryeel sida u yaal
##Danyar loogu tala galay
##Si aan laysu daba gurin
##Dulmiguna xaqa u cunin
##Dayaxaannu awdnaa
##Qorraxdaannu daahnaa
##Nuurkaannu damiinaa
##Mugdigaannu daarnaa
##Dabadeeto fulinaa
##Sharcigii dalka u yiil
##Cir da'furay habeenkii
##Dallad baa la qaataa"
##Wuxuu yidhi " degmadayada
##Dahab baaanu shiillaa
##Lafta dhagax dixeedkiyo
##Bir-lab aan dubnixinoo
##Dabcin baannu shiidnaa
##Derbiyaannu fanannaa
##Daaraannu taagnaa
##Digir iyo galley iyo
##Dalag baanu keennaa
##Daacaddaannu beerraa
##In yar oo dalxiiskiyo
##Weriyaha dan-fulintiyo
##Marti daansha socotiyo
##Ragaan lo darraan Karin
##Lagu dararsho mooyee
##Isku dubnideedaa
##Dekedaha la geeyaa
##Duniday u dhooftaa
##Dulmigaannu gadannaa
##Dibadaha ka keennaa
##Waa daba qabsiye garo.
##Qabqabtiyo durbaannada
##Daran doorri dhacayaa
##Diihaal ma reebaan
##Dayac beel ma haynee
##Dundumaanu maydhnaa
##Sida ogaxda diinkaa
##Daymadu na korisaa"
##Wuxu yidhi "degmadayada
##Cudurrada dillaacee
##Aayaadka diintiyo
##Dadku uu Quraankiyo
##Daa'inkay ka magan galay
##Waaba lagu ducaystaa
##Haddaannaan dagaal ridin
##Ama ciidan soo dumin
##Dawliil ku naalloon
##Ama duul xeryo u goyn
##Ama keenin daacuun
##Ama daadad soo rogin
##Webiyada durdurayaa
##Jiilaal wax naga dilin
##Daba-dheer na salabayn
##Diigaanyo nagu dhaban
##Miyaa daasadaa madhan
##Dirham noogu dhacayaa?
##Wuxuu yidhi "degmadayada
##Ruuxii la duugaa
##Marka laga dareeruu
##Dardar soo ceshaayoo
##Dib u soo dhashaayoo
##Durba loo mashxaradaa"
##Wuxu yidhi " degmadayada
##Dadku waxay la yaabaan
##Dan quntaa u fara badan"
##Wuxu yidhi " degmadayada
##Dibida iyo weylaha
##Waxa dhala dameeraha"
##Wuxu yidhi " degmadayada
##Waxa jira Duleedow
##Habar doobir kululoo
##Dhererkana Dijaal le'eg
##Dadabkiyo ballaadhkana
##Dhirta daray ka xoog weyn
##Dhakadana il dooftoon
##Dawo Karin ku leedahay
##Mar inay wax dihatoo
##Ubad daaddahaysay
##Si kastaba u doontoo
##Markay ciil dellegantee
##Toddobaatan dayrood
##Dedan iyo si daalacan
##Nafta damac u gelisee
##Baryadii ka daashaa
##Rabbi deeqsi weeyee
##Ducadeedi ka aqbalay"
##Da'baa wiil gurracanoo
##Falanoo derderanoo
##Denbi iyo xasarad badan
##Curad guri danbaysana ah
##Dirqi iyo si fool adag
##Hoosteeda laga deyey"
##Iyadoo ha dagantii
##Digta qalabka reenka leh
##Kaga dannaninaysoo
##Demman guulaheedii
##U dabbaal degeysaa
##Suul-Cayn durduriyoo
##Dubur buu ka xulay Hawd"
##Damdamtiyo ciilkii
##Dib waxaan u dhici Karin
##Duqdu sow khalaawaha
##Wax kastaba iskuma deyin
##Dulucana umay xidhan
##Kolba daw shixnadan bay
##Sanqadhaha docdeeda ah
##Hadba ruux la duushaa
##Markay dayma bogashada
##Weji dadabka quusta ah
##Isha daawisiisay
##Qofkaan duud carrale noqon
##Daad xoor ku tuurtaa"
##Illaa maalintii dura
##Sidii bay Duleedow
##Xaajadu dudduuc iyo
##Deji iyo dul gee tahay"
##Ninkii dalawadiisii
##Duhur geed ka seexdee
##Dib jiree habeenkii
##Bahaluhu durduurteen
##Dildillaaca waaberi
##Dalag dalagta raacdada
##Ku dul dhacay raqdeedii
##Runta Magan is diidsii
##Indhahana dib ula noqoy
##Ruuxeeda doon doon
##Dad kaleeto weydii
##Wuxu yidhi " degmadayada
##Danbbar laguma maalee
##Dar-xumaa ka oloshoo
##Dalawadu nin moogow
##May gabin dadkeedee
##Waxa loogu daw galay
##Ninaan daawo xidhinoo
##Ilaa dalan-dalkiisii
##Doofaaro dhiqi jirey
##Duluglaha is haystiyo
##Dibiyada herdamayaa
##Dixda ay ku shaxayaan
##Waxa damashi weyneyd
##Dhirta looga dabar jaray
##Durba haysu muuqdeen
##Kibir haysu dooxeen
##Dacawaa basaastoo
##Dufan looga shubayaa
##Dooh doohdu waa been
##Nin dalaafsan baa yidhi
##Waxay daarran tahay waa
##Isku didi ibleysow
##Mid ahaan duxdiisiyo
##Daribtiisa noo loog
##Degelkaad xusaysaa
##Ma dal buu ka weyn yahay.
##Naf adaa u dudayee
##Afka sow ma hadal deyn
##Kuye "daba-likaalow
##Alleylehe dad baa ba'ay
##Waxaan doogsin cararkii
##Diihaal la orodkii
##Habeenkoo dalool tegey
##Socodkiyo dawaafkii
##Didmo caymadkaygii
##Deli iyo jar kala dhacay
##Wixii doox rogmanayaa
