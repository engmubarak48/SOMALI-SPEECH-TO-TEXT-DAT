##dux baruurleh mooyee
##uma baran wax doorshee,
##Rabiyoow diraaciyo
##jiilaal dab-kululoo
##dibad joogta cowshiyo
##dabar gooya xoolaha
##Dibirtooda naga hay
##Raboow roobka deyrtiyo
##guga doogsintiisiyo
##Dirirada xareedaa
##dacalada hanaga marinee.
##Rabow duumadaadiyo
##inta cuduro duushee
##Docwareenka feedhaha,
##sambadada dalooshiyo
##Dacuun hanugu ridin.
##Rabiyow dagaaliyo
##dabley gaatamaysiyo
##doofaarro badan baa
##musduleedka joogee
##kuwa diidey nabadiyo
##belo laga ducaystiyo
##manaxaan hanoo dagin
##duulaan hanagu jebin.
##Rabow dowladnimaduna
##kuma iman dalxiisoo
##doorroonayaal baa
##u daldaley naftoodoo
##dumar baa hugoodiyo
##dahabkii u iibshoo
##Doondoonisteedii
##dhiig baa ku daatee,
##Rabow dawlad curatoo
##ubadkeeda deeqdoo
##dakhrada bogsiisiyo
##dawa la isku baantiyo
##ka dhig malabka doocaan.
##Rabiyow dirkeygii
##gobolaa dambeeyoo
##u dib jirey caddaawoo
##darrayada gumeystuhu
##daran-doori lagu dayey
##rabiyow ka soo daa
##Dibin-daabyadoodoo
##shanta dagal isu keen.
##Rabiyo dadkaygana
##danwadaag isjeceloo
##darjaysa qarankiyo
##bulsho laga dabqaatoo
##Carro Edeg ku dayatiyo
##ka dhig ul iyo diirkeed.
##Rabiyow dugaalkiyo
##dugsi waa dhul hooyee
##dibad ruux u sahan tegey
##duli waayi maayee!!
##nin da'diisa tuugoo
##dawarsadey asaagii
##doqoniimo weeyee!
##dalkayaga Ilaahow
##dheregiyo daryeel iyo
##Wax nadeeqa nagu sii.
##Rabow doodda akhiro
##marka ay durbaankiyo
##dawanadu is dhaafaan
##dadku kuu yimaadaan
##deryka soo fadhiistaan
##rabiyow hanagu darin
##inta aad ku digatee
##u dareerta Naartoo
##labadaada daraarood
##rabiyow ta door roon
##Kuwa dagaya naga yeel
##Amiin Allahayow
##Amiin Allahayow!!!
##Dayn maayo Heesta   Dib U laabo
##Laabtu way hugmanaysaa
##Afku way hud-hudayaa
##Hadal buu I leeyahay
##Anna waan hor joogaa.
##Wax la hado shil bay roon
##Wax la helo lib bay mudan
##Wax la huro naf baw culus
##Wax la hubo wed baa jira
##Senge hoohadaa baxay
##Habaqlaa ka daba tegey
##Inkastay habaaskiyo
##Ka dhergeen huq iyo ciil
##Hafashada asqoobeen
##Boqol jeer hungoobeen
##Weli way handanayaan.
##Ma hillaabni laan-deyr
##Ma hagoogni waabay
##Hagar-daamo kuma jiro
##Hurin diiddey nabaddiyo
##Wadar ii heshiisoo
##Huminaysa dhagar baa
##Hubku iigu tuman yahay
##Sacabkiyo haloosiga
##Hogolaha ku soo degey
##Haradiyo jidhaamaha
##Waxan hooyi-waalaha
##Ugu shubay hadhuubbada
##Dadku inu hamuuntiyo
##Kaga baxo harraadkee
##Hilin kale in lala maro
##Ama hawdka lala xulo
##Haanraawe daba galo
##Foolaadka kala hadho
##Hororradu bakhtiistaan
##Hiyigayga kuma jirin
##Hiirtaanyo lagu dhacay
##Haaraanku fara badey
##Higil iyo faq dheeraa
##Huradadii la deyi waa
##Habar wacasho lays gurey
##Hebel hebel canbaaree
##Hebel kale ka marag dhigey
##Nin hayaanka beeshiyo
##Danta guud ku hawshoon
##Hafarkiisa lagu dhaqan
##Hilbo ceedhin lagu waab
##Ninba harag u saynsaab
##Hataq madaxa loo geli
##Hoosaaso lagu qaley
##Beladiila halabsaday
##Hugunkeedu dami-waa
##Nin hinaasay deyn-waa
##Hibashada qumbacashada
##Hengeshiina furi-waa
##Hor Allaa la tegayaa
##Wax hanbaysta baan idhi
##Garta hubiya baan idhi
##Runta lagama hiishee
##Xaqa halacsadaan idhi
##Hawraarsan laga waa
##Haye way ku adag tahay
##Wax hallaaba mooyee
##Wax hagaaga ma oggola
##Qaska way horseedaan
##Xanta waw hiloobaan
##Guusha ay hufnaantiyo
##Si haboon ku waayaan
##Xisti bay ku hooyaan
##Hunguraa wax lumiyee
##Hawadoodu kama foga
##Haasaasa maalmeed
##Murtidoodu huubiyo
##Hal-dhac bay u badan tahay
##Ma karaan higgaadiyo
##Halxidhaale toolmoon
##Haamaha gun-dheerta ah
##Hilaygiyo lingaxa sudhan
##Ma helaan sarbeebtiyo
##Isha hoga-tusaalaha
##Sugaanta hodanka ah
##Hindisaha aloolka leh
##Ereyada hal-doorka ah
##Hab kalay u weriyaan
##Hawraar nin tiriyoo
##Hanaqaada ma oggola
##Ninka hooto-dhegaley
##Nabar hoos ka tuuroo
##Dadban igu halgaadow
##Hangaraarac baan ahay
##Lugo habay hal iyo laba
##Kuma hadho tummaatida
##Dabka aydin huriseen
##Hakin maayo socotada
##Hoogaansigaygiyo
##Hebednimada guudkiyo
##Hayal-samida muuqiyo
##Haaheyda malabka leh
##Ha ku dagan sabaalaha
##Hayin aan la raranoo
##Lagu qaadin heeryoo
##La hoggaansan baan ahay
##Hamrashada asaaggey
##Hooyaday iguma dhalin
##Fula-guulka harawsiga
##Hanjabaadda kuma dido
